<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title>Yamasmṛti (South Indian recension) (GRETIL)
	</title><style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style></head>
   <body>
      <h1>Yamasmṛti (South Indian recension)</h1>
      <div id="toc_container">
         <p class="toc_title">Contents of
            YamS-s
         </p>
         <ul class="toc_list">
            <li><a href="#d1e733">adhyāya 1</a></li>
            <li><a href="#d1e1921">adhyāya 2</a></li>
         </ul>
      </div>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_yamasmRti-s.xml">sa_yamasmRti-s.xml</a> with a rudimentary header. For a more extensive header please refer to the source
         file.
         
      </p>
      <p class="noindent"><b>Data entry: </b>Jürgen Neuß
      </p>
      <p class="noindent"><b>Contribution: </b>Jürgen Neuß
      </p>
      <p class="noindent"><b>Date of this version: </b>2020-01-21
      </p>
      <h4>
         <if test="fileDesc/sourceDesc/@xml:id" id=""></if>
         	  Source:
         	
      </h4>
      <ul class="dash">
         <li>Jürgen Neuß: Untersuchungen zur Textgeschichte der Yamasmṛti. Berlin 1999 (MA-thesis,
            Free University Berlin), published in the <a href="http://resolver.sub.uni-goettingen.de/purl/?gr_elib-197">GRETIL e-library</a>.
         </li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen
      </p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	  If anyone wishes to assert copyright over this file, please contact the GRETIL
         management at gretil(at)sub(dot)uni-goettingen(dot)de.
         	  The file will be immediately removed pending resolution of the claim.
      </p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none
      </p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This version of the Yamasmṛti represents a South-Indian recension, which is found
            only in manuscripts.
            	Verses 1-38 are in the Anuṣṭubh metre and verses 39-57 in the Indravajrā/Upendravajrā
            metre.
            	These verses are found in twelve manuscripts.
            	A second adhyāya, consisting of about 77 verses in Anuṣṭubh metre, is found in a
            single Grantha manuscript,
            	with the exception of a few verses at the beginning and end, which are found in a
            second Grantha manuscript too.
            	For details see the edition cited above.
         </p>
         
      </notesStmt>
      <hr />
      <h2>Text</h2>
      <div xml:lang="sa-Latn">
         
         <div id="d1e733">
            	
            <p id="YamS-s_1.1">
               	  āśramasthaṃ sukhāsīnaṃ vedaśāstraviśāradam /<br />
               	  apṛcchann ṛṣayo gatvā yamaṃ yamitamānasam //
               	 <span class="ref">YamS-s_1.1</span></p>
            
            	ṛṣayaḥ
            	
            <p id="YamS-s_1.2">
               	  mahāpātakasaṃyuktāḥ upapātakinas tathā /<br />
               	  yair yair vratair viśudhyanti tan no brūhi mahāmune //
               	 <span class="ref">YamS-s_1.2</span></p>
            
            	yamaḥ
            	
            <p id="YamS-s_1.3">
               	  divā vātārkasaṃspṛṣṭaṃ rātrau nakṣatramārutaiḥ /<br />
               	  saṃdhyādvayor vā saṃdhyābhyāṃ pavitraṃ sarvadā jalam //
               	 <span class="ref">YamS-s_1.3</span></p>
            
            	
            <p id="YamS-s_1.4">
               	  svabhāvayuktam avyāptam amedhyena sadā śuci /<br />
               	  bhāṇḍasthaṃ dharaṇīsthaṃ vā pānīyaṃ pāvanaṃ nṛṇāṃ //
               	 <span class="ref">YamS-s_1.4</span></p>
            
            	
            <p id="YamS-s_1.4A">
               	  amedhyena tu saṃspṛṣṭo rātrāv ahani vā dvijaḥ /<br />
               	  sadyaḥ snātvā spṛśed agniṃ sandhyayoś ca sadā śuciḥ //
               	 <span class="ref">YamS-s_1.4A</span></p>
            
            	
            <p id="YamS-s_1.5">
               	  śvāpadoṣṭrahayādyaiś ca mānuṣaiś caritaṃ vinā /<br />
               	  daṣṭaḥ snātvā śuciḥ sadyo naraḥ saṃdhyādirātriṣu //
               	 <span class="ref">YamS-s_1.5</span></p>
            
            	
            <p id="YamS-s_1.6">
               	  antyād ajñānato bhuktvā caṇḍālānnaṃ kathañcana /<br />
               	  gomūtrayāvakāhāro daśarātreṇa śudhyati //
               	 <span class="ref">YamS-s_1.6</span></p>
            
            	
            <p id="YamS-s_1.7">
               	  jalāgnyudbandhanabhraṣṭāḥ pravrajyānāśakacyutāḥ /<br />
               	  viṣaprapatanaprāyāḥ śastraghātahatāś ca ye //
               	 <span class="ref">YamS-s_1.7</span></p>
            
            	
            <p id="YamS-s_1.8">
               	  navaite pratyavasitāḥ sarvadharmabahiṣkṛtāḥ /<br />
               	  cāndrāyaṇena śudhyanti taptakṛcchradvayena vā //
               	 <span class="ref">YamS-s_1.8</span></p>
            
            	
            <p id="YamS-s_1.9">
               	  ubhayāvāsinaḥ pāpā ye śyāmaśabalācyutāḥ /<br />
               	  aindavābhyāṃ viśudhyanti dattvā dhenuṃ tathā vṛṣaṃ //
               	 <span class="ref">YamS-s_1.9</span></p>
            
            	
            <p id="YamS-s_1.10">
               	  gobrāhmaṇahataṃ dagdhvā mṛtam udbandhanena ca /<br />
               	  pāśaṃś chittvā tathā tasya kṛcchraṃ sāṃtapanaṃ caret //
               	 <span class="ref">YamS-s_1.10</span></p>
            
            	
            <p id="YamS-s_1.11">
               	  kṛmibhir vraṇasaṃbhūtair makṣikādyupaghātitaḥ /<br />
               	  kṛcchrābdaṃ samprakurvīta parāko mohasaṃgamāt //
               	 <span class="ref">YamS-s_1.11</span></p>
            
            	
            <p id="YamS-s_1.12">
               	  ekaike tu kṛte pāpe prāyaścittaṃ vidur budhāḥ /<br />
               	  sarvapātakasampāte prāyaścittaṃ na vidyate //
               	 <span class="ref">YamS-s_1.12</span></p>
            
            	
            <p id="YamS-s_1.13">
               	  sarvapātakasampāte kapālagrahaṇaṃ smṛtam /<br />
               	  tat kāpālikam asyāgraṃ prāyaścittaṃ manīṣibhiḥ //
               	 <span class="ref">YamS-s_1.13</span></p>
            
            	
            <p id="YamS-s_1.14">
               	  kāpālikānnabhoktṝṇāṃ tannārīgāmināṃ tathā /<br />
               	  jñānāt kṛcchrābdam uddiṣṭam ajñānād aindavadvayam //
               	 <span class="ref">YamS-s_1.14</span></p>
            
            	
            <p id="YamS-s_1.15">
               	  surāmadyapāne kṛte gomāṃsabhakṣaṇe 'pi vā /<br />
               	  taptakṛcchraparikliṣṭo mauñjīhomena śudhyati //
               	 <span class="ref">YamS-s_1.15</span></p>
            
            	
            <p id="YamS-s_1.16">
               	  prāyaścitte 'vyavasite kartā yadi vipadyate /<br />
               	  śuddhas tad ahar evāsāv ihaloke paratra ca //
               	 <span class="ref">YamS-s_1.16</span></p>
            
            	
            <p id="YamS-s_1.17">
               	  yāvad eko 'pṛthagdravyaḥ prāyaścittaṃ niṣevate /<br />
               	  apraśastās tu taṃ spṛṣṭvā bhaveyuḥ te vigarhitāḥ //
               	 <span class="ref">YamS-s_1.17</span></p>
            
            	
            <p id="YamS-s_1.18">
               	  asaṃbhojyā apratigrāhyā asaṃpāṭhyā avivāhinaḥ /<br />
               	  pūyante tadvrate pūrṇe sarve te (')rikthabhāginaḥ //
               	 <span class="ref">YamS-s_1.18</span></p>
            
            	
            <p id="YamS-s_1.19">
               	  aśītir yasya varṣāṇi bālo vāpy ūnaṣoḍaśaḥ /<br />
               	  prāyaścittārdham arhanti striyo rogiṇa eva ca //
               	 <span class="ref">YamS-s_1.19</span></p>
            
            	
            <p id="YamS-s_1.20">
               	  apūrṇaṣoḍaśābdasya caturvarṣādhikasya ca /<br />
               	  prāyaścittaṃ cared bhrātā pitā vānyo 'pi bāndhavaḥ //
               	 <span class="ref">YamS-s_1.20</span></p>
            
            	
            <p id="YamS-s_1.21">
               	  ato bālatarasyāsya nāparādho na pātakaṃ /<br />
               	  rājadaṇḍo na tasyāsti prāyaścittaṃ ca neṣyate //
               	 <span class="ref">YamS-s_1.21</span></p>
            
            	
            <p id="YamS-s_1.22">
               	  kṛcchraṃ sāṃtapanaṃ kuryād hatvā saṃkīrṇayonijam /<br />
               	  sūtaṃ hatvātikṛcchraṃ tu kuṇḍagolakam eva ca //
               	 <span class="ref">YamS-s_1.22</span></p>
            
            	
            <p id="YamS-s_1.23">
               	  striyo hatvāviśeṣeṇa carec cāndrāyaṇavratam /<br />
               	  hatvā gāṃ kṣatriyaṃ vaiśyaṃ śūdraṃ vāpy anulomajam //
               	 <span class="ref">YamS-s_1.23</span></p>
            
            	
            <p id="YamS-s_1.23A">
               	  eṣāṃ bhuktvā striyo gatvā tathaiva pratigṛhya ca /<br />
               	  kṛcchrābdam abdakṛcchraṃ vā śuddhyarthaṃ samyag ācaret //
               	 <span class="ref">YamS-s_1.23A</span></p>
            
            	
            <p id="YamS-s_1.24">
               	  anyaprāṇilayaṃ kurvan dadyāc chaktyā ca dakṣiṇām /<br />
               	  kṛcchraṃ cāpi caren nityaṃ prājāpatyam iti sthitiḥ //
               	 <span class="ref">YamS-s_1.24</span></p>
            
            	
            <p id="YamS-s_1.25">
               	  mahāpātakakartāraś catvāro 'py aviśeṣataḥ /<br />
               	  agniṃ praviśya śudhyanti snānād vāpi hayakratau //
               	 <span class="ref">YamS-s_1.25</span></p>
            
            	
            <p id="YamS-s_1.26">
               	  rahasyakāriṇas tv ete māghamāse tu pauruṣam /<br />
               	  japtvāghamarṣaṇaṃ sūktaṃ śudhyanty antarjale sthitāḥ //
               	 <span class="ref">YamS-s_1.26</span></p>
            
            	
            <p id="YamS-s_1.27">
               	  paradāre nare ṣaṇḍe hayājāvipaśuṣv api /<br />
               	  āgomaithunam āsevyaḥ pāvamānīs tryahaṃ japet //
               	 <span class="ref">YamS-s_1.27</span></p>
            
            	
            <p id="YamS-s_1.28">
               	  caṇḍālādyāsu nārīṣu goṣu maithunakāriṇaḥ /<br />
               	  japtvāghamarṣaṇaṃ pakṣaṃ śudhyanti hi payovratāḥ //
               	 <span class="ref">YamS-s_1.28</span></p>
            
            	
            <p id="YamS-s_1.29">
               	  mātaraṃ gurupatnīṃ ca svasāraṃ duhitāṃ tathā /<br />
               	  gatvā tu praviśed agniṃ nānyaśuddhir vidhīyate //
               	 <span class="ref">YamS-s_1.29</span></p>
            
            	
            <p id="YamS-s_1.30">
               	  svasāraṃ ca pitur mātuḥ svasutāṃ mātulasya ca /<br />
               	  putrasya bhāryāṃ gatvā tu ṣaṇmāsaṃ kṛcchram ācaret //
               	 <span class="ref">YamS-s_1.30</span></p>
            
            	
            <p id="YamS-s_1.31">
               	  ṣaṭcatasras tathānyāś ca bandhubhyāṃ pitṛmātṛtaḥ /<br />
               	  gatvaitāṃś ca sagotrāṃ ca parākaṃ kṛcchram ācaret //
               	 <span class="ref">YamS-s_1.31</span></p>
            
            	
            <p id="YamS-s_1.32">
               	  rajakaś carmakāraś ca naṭo buruḍa eva ca /<br />
               	  kaivartaś caiva śailūṣo mallaś cāntyāvasāyinaḥ //
               	 <span class="ref">YamS-s_1.32</span></p>
            
            	
            <p id="YamS-s_1.32A">
               	  eṣāṃ bhuktvā ca pītvā ca rahas saṃkamya vā sakṛt /<br />
               	  āsye ca maithunaṃ kṛtvā taptakṛcchraṃ samācaret //
               	 <span class="ref">YamS-s_1.32A</span></p>
            
            	
            <p id="YamS-s_1.32B">
               	  caṇḍālamuṣṭikāś caiva tathā saṃkīrṇayonijāḥ //
               	 <span class="ref">YamS-s_1.32B</span></p>
            
            	
            <p id="YamS-s_1.33">
               	  eṣāṃ bhuktvā striyo gatvā tathaiva pratigṛhya ca /<br />
               	  jñānāt kṛcchrābdam uddiṣṭam ajñānād aindavaṃ smṛtaṃ //
               	 <span class="ref">YamS-s_1.33</span></p>
            
            	
            <p id="YamS-s_1.34">
               	  kulācārasmṛto yeṣāṃ surāpānaṃ tu yoṣitāṃ /<br />
               	  patitakṣetrasaṃbhūtāḥ te 'kulācārikāḥ smṛtāḥ //
               	 <span class="ref">YamS-s_1.34</span></p>
            
            	
            <p id="YamS-s_1.35">
               	  caturṇām api varṇānāṃ bāhyā brāhmaṇamāninaḥ /<br />
               	  pāraṃparyeṇa saṃkīrṇā varjanīyāḥ prayatnataḥ //
               	 <span class="ref">YamS-s_1.35</span></p>
            
            	
            <p id="YamS-s_1.36">
               	  ārūḍhapatitāj jāto brāhmaṇyāṃ śūdrataś ca yaḥ /<br />
               	  caṇḍālau tāv ubhau jñeyau sagotrād yaś ca jāyate //
               	 <span class="ref">YamS-s_1.36</span></p>
            
            	
            <p id="YamS-s_1.37">
               	  jārajātaḥ savarṇāyāṃ kuṇḍo jīvati bhartari /<br />
               	  mṛte golakanāmā tu jātihīnau tathāiva tau //
               	 <span class="ref">YamS-s_1.37</span></p>
            
            	
            <p id="YamS-s_1.37A">
               	  asavarṇāsu nārīṣu dvijair utpāditāś ca ye /<br />
               	  parapatnīṣu sarvāsu kuṇḍāḥ te golakāḥ smṛtāḥ //
               	 <span class="ref">YamS-s_1.37A</span></p>
            
            	
            <p id="YamS-s_1.38">
               	  mātṛvarṇā na te proktāḥ pitṛvarṇā na te smṛtāḥ /<br />
               	  avivāhyāḥ sutāś caiva bandhubhiḥ pitṛmātṛtaḥ //
               	 <span class="ref">YamS-s_1.38</span></p>
            
            	
            <p id="YamS-s_1.39">
               	  mātṛsvatantrair nṛpasaṃgataiś ca bālādivṛddhair nṛpapīḍitaiś ca /<br />
               	  bhāṣā pravṛttā na khalu pramāṇam na hy uttaraṃ naiva kṛtaṃ kṛtās te //
               	 <span class="ref">YamS-s_1.39</span></p>
            
            	
            <p id="YamS-s_1.40">
               	  aśvasya hantā puruṣasya hantā chettā tarūṇāṃ ghaṭasevitānāṃ /<br />
               	  parasya dāreṣu ca ye prasaktāḥ te śastravaddhyā na vihīnadaṇḍyāḥ //
               	 <span class="ref">YamS-s_1.40</span></p>
            
            	
            <p id="YamS-s_1.41">
               	  yo duṣṭabhāvena parasya hantā hinasti bhāryāṃ sasutaṃ kalatram /<br />
               	  kṣetraṃ tathā dhānyadhanaṃ śarīram taṃ ghātayet mudgarapātaghātaiḥ //
               	 <span class="ref">YamS-s_1.41</span></p>
            
            	
            <p id="YamS-s_1.42">
               	  kartānumantā 'py upadeśadātā protsāhakas saṃpratighātakaś ca /<br />
               	  mantrī sahāyas sahavāsyavadhyaḥ śaṅkāviśuddhiḥ puruṣeṇa kāryā //
               	 <span class="ref">YamS-s_1.42</span></p>
            
            	
            <p id="YamS-s_1.43">
               	  yo yasya bhaktāśrayadāsasaktaḥ doṣe kṛte tena nareṇa kartā /<br />
               	  tad arpite bhoktari nānuśeyaṃ bhaktapradātā pratimucyate tu //
               	 <span class="ref">YamS-s_1.43</span></p>
            
            	
            <p id="YamS-s_1.44">
               	  pare 'pare lobhahatās tatas tu parāvaraś caiva pare 'pare ca //
               	 <span class="ref">YamS-s_1.44</span></p>
            
            	
            <p id="YamS-s_1.45">
               	  yajñe vivāhe ca tathotsaveṣu samānapuṃsā 'py asamānapuṃsā /<br />
               	  parābdikām pākavidhau pravṛttiṃ naiteṣu bhaktapradadoṣam āhuḥ //
               	 <span class="ref">YamS-s_1.45</span></p>
            
            	
            <p id="YamS-s_1.46">
               	  śastrapradātā viṣavahnido 'pi māsaṃ samāpnoti parāya dattvā /<br />
               	  dharmārthakāmapratipattihetor yadi pravṛttau na paropatāpe //
               	 <span class="ref">YamS-s_1.46</span></p>
            
            	
            <p id="YamS-s_1.47">
               	  yo vāhanaṃ kartari vāraṇaṃ vā hy ādāya gacchaty aviśiṣṭabuddhiḥ /<br />
               	  tatrāpi doṣaṃ na vadanti tajjñāḥ tatraiva śuddhaś ca tathaiva daṇḍyaḥ //
               	 <span class="ref">YamS-s_1.47</span></p>
            
            	
            <p id="YamS-s_1.48">
               	  bhāryā sutā gotraruhā snuṣā vā bhrātā suto dāsabhṛto jano vā /<br />
               	  yo doṣaduṣṭas sa nṛpeṇa śāsyo nakārakas tu prabhur eṣa dharmaḥ //
               	 <span class="ref">YamS-s_1.48</span></p>
            
            	
            <p id="YamS-s_1.49">
               	  dravyapradānena samāsamena karmaprayogena tathā yudhena /<br />
               	  yo vartate yasya narasya citte jñeyas sahāyas tu sukhāsukheṣu //
               	 <span class="ref">YamS-s_1.49</span></p>
            
            	
            <p id="YamS-s_1.50">
               	  mahāmṛgaṃ pakṣimṛgaṃ paśuṃ vā samānajātīyam athetaraṃ vā /<br />
               	  acodito hanti narastriyaṃ vā svāmīyagaus tasya na khaṇḍanīyaḥ //
               	 <span class="ref">YamS-s_1.50</span></p>
            
            	
            <p id="YamS-s_1.51">
               	  yad yaddhi jātir dvijavargajātyā yāgādikam pāpakṛto na daṇḍyāḥ /<br />
               	  grahapradāneṣu niruddhabaddhāḥ sarpā na hiṃsanti parair abhītāḥ //
               	 <span class="ref">YamS-s_1.51</span></p>
            
            	
            <p id="YamS-s_1.52">
               	  taṃ dāpayitvā dhanine nṛpeṇa tatsvāminaḥ prāṇidhanair vimucyaḥ //
               	 <span class="ref">YamS-s_1.52</span></p>
            
            	
            <p id="YamS-s_1.53">
               	  dharmārthavādeṣu gavādayo hi svecchāpramādād yadi te mriyante /<br />
               	  tatrāpi doṣañ ca paśupramāṇaṃ nācakṣate dharmavidas tathaiva //
               	 <span class="ref">YamS-s_1.53</span></p>
            
            	
            <p id="YamS-s_1.54">
               	  āraṇyakā ye yadi daṃṣṭriṇas tu gāvo mriyante yadi tā adagdhāḥ /<br />
               	  pāpān niroddhuṃ na ca pāśadātuḥ dhārāsvahastaṃ pravadanti pāpaṃ //
               	 <span class="ref">YamS-s_1.54</span></p>
            
            	
            <p id="YamS-s_1.55">
               	  eko hato yo bahubhiḥ sametaiḥ na jñāyate kasya mṛtopaghātaiḥ /<br />
               	  divyena teṣām upalabhya hantā nivartanīyo nṛpasaṃniyuktaiḥ //
               	 <span class="ref">YamS-s_1.55</span></p>
            
            	
            <p id="YamS-s_1.55A">
               	  saṃtyaktajīvo mriyate kadācid niṣpāpakaḥ pātakaśuddhikāryāt //
               	 <span class="ref">YamS-s_1.55A</span></p>
            
            	
            <p id="YamS-s_1.56">
               	  tarkapramāṇaiḥ pratitarkayitvā kecid vadanty evam idaṃ pramānam /<br />
               	  nityāntajīvo mriyate kadācid vedaiś ca pṛṣṭair ṛṣibhiś ca gītaṃ //
               	 <span class="ref">YamS-s_1.56</span></p>
            
            	
            <p id="YamS-s_1.57">
               	  cāndrāyaṇādīni hi pāvanāni pāpā yad icchanti hitāya kartum /<br />
               	  saṃsargam icchanti phalaṃ tathā syāt jñānapradīpena tamo 'ndhakāre //
               	 <span class="ref">YamS-s_1.57</span></p>
            
         </div>
         
         <div id="d1e1921">
            	
            <p id="YamS-s_2.1">
               	  prāyaścittīyatāṃ prāpya ye narās tv akṛtavratāḥ /<br />
               	  teṣāṃ daṇḍaṃ vratañ cāpi kramaśaś coditaṃ śṛṇu //
               	 <span class="ref">YamS-s_2.1</span></p>
            
            	
            <p id="YamS-s_2.2">
               	  svayam eva tu yaḥ pāpaṃ nivedya vratam ācaret /<br />
               	  tasmin damo na prayojyo vrataṃ daṇḍaś ca gṛhyate //
               	 <span class="ref">YamS-s_2.2</span></p>
            
            	
            <p id="YamS-s_2.3">
               	  na pātake 'rtthadaṇḍo 'sti tulyadoṣe vidaṇḍanam /<br />
               	  tatra vratam akurvāṇaṃ sahasraṃ dāpayed damaṃ //
               	 <span class="ref">YamS-s_2.3</span></p>
            
            	
            <p id="YamS-s_2.4">
               	  upapātakayukto yo mānavo nācared vrataṃ /<br />
               	  sadāpy asāhasaṃ pūrvaṃ prāyaścittaṃ viśodhanaṃ //
               	 <span class="ref">YamS-s_2.4</span></p>
            
            	
            <p id="YamS-s_2.5">
               	  cāṣamaṇḍūkamārjāragodholūkāṃś ca vāyasān /<br />
               	  hatvā śatam avāpnoti vipro nakulam eva hi //
               	 <span class="ref">YamS-s_2.5</span></p>
            
            	
            <p id="YamS-s_2.6">
               	  mayūrahaṃsabhāsāñ ca tathā śyenaṃś ca kukkuṭaṃ /<br />
               	  triṃśat paṇam avāpnoti tathaiva vanabarhiṇaṃ //
               	 <span class="ref">YamS-s_2.6</span></p>
            
            	
            <p id="YamS-s_2.7">
               	  vipram agniparityaktaṃ saṃdhyopāsanavarjitaṃ /<br />
               	  śūdrapreṣyakarañ caiva rājā rāṣṭrāt pravāsayet //
               	 <span class="ref">YamS-s_2.7</span></p>
            
            	
            <p id="YamS-s_2.8">
               	  utsṛṣṭāgnis tu yo vipras tv asnāto 'mantrato 'pi vā /<br />
               	  upasthānārcano sūryaṃ sandhyāṃ nopāsate dvijaḥ //
               	 <span class="ref">YamS-s_2.8</span></p>
            
            	
            <p id="YamS-s_2.9">
               	  akartā nityayajñānāṃ bhuñjāno vṛṣalāśanaṃ /<br />
               	  jīvamāno 'pi vā śastraiḥ pratyahaṃ paṇam āpnuyāt //
               	 <span class="ref">YamS-s_2.9</span></p>
            
            	
            <p id="YamS-s_2.10">
               	  śūdrāsu śuklasektāraṃ vṛṣalāyāṃ ca vāñchakaṃ /<br />
               	  vipraṃ sarvasvam ādāya lalāṭe bhagam aṅkayet //
               	 <span class="ref">YamS-s_2.10</span></p>
            
            	
            <p id="YamS-s_2.11">
               	  bhagacihnaṃ madyacihnaṃ surācihnaṃ lalāṭake /<br />
               	  veśyāsu śuklasektāraṃ sarvam ādāya bhūmipaḥ //
               	 <span class="ref">YamS-s_2.11</span></p>
            
            	
            <p id="YamS-s_2.12">
               	  apasnāto divāsnātaḥ parānnam api vātmanaḥ /<br />
               	  bhoktā naṣṭakriyas tasya rājñaḥ svārtthaṃ pracakṣate //
               	 <span class="ref">YamS-s_2.12</span></p>
            
            	
            <p id="YamS-s_2.13">
               	  viprasyoktaparityaktaṃ vṛṣalāśanasevinaḥ /<br />
               	  pratyabdaṃ sarvam ādāya vedavidbhyo nivedayet //
               	 <span class="ref">YamS-s_2.13</span></p>
            
            	
            <p id="YamS-s_2.14">
               	  parītaṃ vottaraṃ vāsaḥ adharmadaṇḍasāhasaṃ /<br />
               	  striyam eva prakurvāṇaṃ dviguṇaṃ dāpayed damaṃ //
               	 <span class="ref">YamS-s_2.14</span></p>
            
            	
            <p id="YamS-s_2.15">
               	  bālāndharogivṛddhānāṃ na tu daṇḍo vidhīyate /<br />
               	  visṛjya tu naro mūtraṃ rathyādau doṣam āpnuyāt //
               	 <span class="ref">YamS-s_2.15</span></p>
            
            	
            <p id="YamS-s_2.16">
               	  tathā purīṣam uddiṣṭaṃ chardiś ca na bhavet pathi /<br />
               	  dviguṇaṃ daṇḍam āpnoti mūtraṃ sthitvā samutsṛjet //
               	 <span class="ref">YamS-s_2.16</span></p>
            
            	
            <p id="YamS-s_2.17">
               	  māhendrīṃ vāruṇīñ cāpi diśaṃ vīkṣya tu mūtrayan /<br />
               	  purīṣaṃś ca tathā muñcan daṇḍaṃ dviguṇam āvahet //
               	 <span class="ref">YamS-s_2.17</span></p>
            
            	
            <p id="YamS-s_2.18">
               	  stenaḥ piśunavaktā ca sāhasī vṛṣalīpatiḥ /<br />
               	  tyaktāvāritā vijñeyāḥ pañcaite grāmakaṇṭakāḥ //
               	 <span class="ref">YamS-s_2.18</span></p>
            
            	
            <p id="YamS-s_2.19">
               	  visṛṣṭvānuparīkṣyaitān rājā rāṣṭreṣu kaṇṭakān /<br />
               	  anutsṛṣṭā hi lokasya tv anṛtaṃ kurvate tamaḥ //
               	 <span class="ref">YamS-s_2.19</span></p>
            
            	
            <p id="YamS-s_2.20">
               	  viṣṭādipūrṇasaṃkṣiptaṃ raktamālyavibhūṣitaṃ /<br />
               	  poṣitaṃ stenakāryeṇa stenaṃ rājā nihanyate //
               	 <span class="ref">YamS-s_2.20</span></p>
            
            	
            <p id="YamS-s_2.21">
               	  śvapadādi mukhe nyasya pariyāpya kharājinaṃ /<br />
               	  piśunaṃ kharam āropya hṛtavittaṃ vivāsayet //
               	 <span class="ref">YamS-s_2.21</span></p>
            
            	
            <p id="YamS-s_2.22">
               	  bhittvā gṛhāṃs tu hṛtvā svaṃ kṛtvopaskaram eva ca /<br />
               	  rājā sāhasikaṃ rāṣṭrāc caṇḍāḷotsṛṣṭam utsṛjet //
               	 <span class="ref">YamS-s_2.22</span></p>
            
            	
            <p id="YamS-s_2.23">
               	  vratabhaṅgaṃ surābhāṇḍaṃ dvayaṃ saṃbadhyate tataḥ /<br />
               	  hṛdayaṃ viṣṭhayā liptaṃ vṛṣalīpatim utsṛjet //
               	 <span class="ref">YamS-s_2.23</span></p>
            
            	
            <p id="YamS-s_2.24">
               	  bhasmanāpi ca liptāṅgaṃ śavakeśāsthidhūpitaṃ /<br />
               	  tyaktāgniṃ sarvam ādāya rājā rāṣṭrāt pravāsayet //
               	 <span class="ref">YamS-s_2.24</span></p>
            
            	
            <p id="YamS-s_2.25">
               	  śavakeśair vījyamānaṃ tanmālābaddhaśekharaṃ /<br />
               	  digvāsaṃ gamayed rājā naraṃ samayalaṅghinaṃ //
               	 <span class="ref">YamS-s_2.25</span></p>
            
            	
            <p id="YamS-s_2.26">
               	  śūdrāsūtpāditāpatyaṃ rājasaṃ brāhmaṇādhamaṃ /<br />
               	  grāmād bahiḥ prakurvīta naraṃ saṃsargapātakaṃ //
               	 <span class="ref">YamS-s_2.26</span></p>
            
            	
            <p id="YamS-s_2.27">
               	  tasyāṃ tu śuklasektāraṃ miśritya saha sādhubhiḥ /<br />
               	  bhojayet tulyapaṅktau tu prāpnuyāt prathamaṃ damaṃ //
               	 <span class="ref">YamS-s_2.27</span></p>
            
            	
            <p id="YamS-s_2.28">
               	  vittaṃ dattaṃ tathāmārgād adhītañ ca dvijādibhiḥ /<br />
               	  jāyate viphalaṃ sarvaṃ bhāṣaṇāt piśunair naraiḥ //
               	 <span class="ref">YamS-s_2.28</span></p>
            
            	
            <p id="YamS-s_2.29">
               	  devabrahmasvayonyas tu chidradātā vilaṃbhane /<br />
               	  dehabhedam avāpnoti vipro hṛtvākhilaṃ dhanaṃ //
               	 <span class="ref">YamS-s_2.29</span></p>
            
            	
            <p id="YamS-s_2.30">
               	  chidrapradātā stenānāṃ stena eva sa ucyate /<br />
               	  tasya hṛtvā tu sarvasvaṃ śvapadaṃ tu mukhe 'ṅkayet //
               	 <span class="ref">YamS-s_2.30</span></p>
            
            	
            <p id="YamS-s_2.31">
               	  naktaṃ rātrau tu janitā liṅgāj jānāti mānavaḥ /<br />
               	  tathā vai śūnyavaktāraṃ jñātvā liṅgaiḥ pravāsayet //
               	 <span class="ref">YamS-s_2.31</span></p>
            
            	
            <p id="YamS-s_2.32">
               	  asatyavādinaṃ vāde daṇḍitvā sākṣiṇaṃ nṛpaḥ /<br />
               	  yaś chadati hi pāpānāṃ viṃśatiṃ vratam ādiśet //
               	 <span class="ref">YamS-s_2.32</span></p>
            
            	
            <p id="YamS-s_2.33">
               	  vratacāryaś caran bhikṣām aniṣṭvā ca hutāśanaṃ /<br />
               	  bhuñjānaḥ prāpnuyāt grāsaṃ kāle kāle tv anāturaḥ //
               	 <span class="ref">YamS-s_2.33</span></p>
            
            	
            <p id="YamS-s_2.34">
               	  ācāryasya pitur bhrātuḥ śvaśurasya nṛpasya ca /<br />
               	  pratyutthānaṃ naro 'kurvans trīn paṇān dāpyate damaṃ //
               	 <span class="ref">YamS-s_2.34</span></p>
            
            	
            <p id="YamS-s_2.35">
               	  āsane tu samāsīna uttame 'sminn avasthite /<br />
               	  śūdraṣ ṣaṭpadam āpnoti gacchatāprasthitena tu //
               	 <span class="ref">YamS-s_2.35</span></p>
            
            	
            <p id="YamS-s_2.36">
               	  unmānañ ca tathāmānaṃ variṣṭhalaghu vāgṛte /<br />
               	  dṛṣyate yasya tasya svaṃ rājña ity eva kalpayet //
               	 <span class="ref">YamS-s_2.36</span></p>
            
            	
            <p id="YamS-s_2.37">
               	  miśritaṃ tilatailena vikrītaṃ ghṛtakākhyayā /<br />
               	  vaṇik caturguṇaṃ dāpyaṃ tailaṃ vā miśritaṃ ghṛtaiḥ //
               	 <span class="ref">YamS-s_2.37</span></p>
            
            	
            <p id="YamS-s_2.38">
               	  marīcaṃ khaṇḍapāṣāṇaiḥ lavaṇañ ca tathā mṛdā /<br />
               	  hiṅguñ ca vṛkṣaniryāsaiḥ tathā dāpyaś caturguṇaṃ //
               	 <span class="ref">YamS-s_2.38</span></p>
            
            	
            <p id="YamS-s_2.39">
               	  dhānyaṃ pulākapāṣāṇaiḥ khalu miśritya vā punaḥ /<br />
               	  vikretā tatsamaṃ dāpyo dadyāt tasyāpi miśritaṃ //
               	 <span class="ref">YamS-s_2.39</span></p>
            
            	
            <p id="YamS-s_2.40">
               	  tulyair atulyair vā dravyaiḥ miśrīkṛtya tato nṛṇāṃ /<br />
               	  damaś caturguṇaḥ proktas tena nityaṃ samācaret //
               	 <span class="ref">YamS-s_2.40</span></p>
            
            	
            <p id="YamS-s_2.41">
               	  pretasammārjanaṃ malaṃ kapālaṃ tuṣam eva ca /<br />
               	  pathi grāmasya vikṣeptā dāpyaḥ <span class="note">illegible: 4 syllables</span> paṇaṃ //
               	 <span class="ref">YamS-s_2.41</span></p>
            	
            	
            <p id="YamS-s_2.42">
               	  ucchiṣṭasalilasrāvaṃ gṛhī yaḥ parimuñcati /<br />
               	  dviguṇaṃ daṇḍam āpnoti moktā rūpye ca daṇḍyate //
               	 <span class="ref">YamS-s_2.42</span></p>
            
            	
            <p id="YamS-s_2.43">
               	  hatvā kakaraṃ divā tu tripaṇaṃ brāhmaṇo bhavet /<br />
               	  śaśaṃ kūrmañ ca godhāñ ca meṣaṃ hatvā ca ṣoḍaśa //
               	 <span class="ref">YamS-s_2.43</span></p>
            
            	
            <p id="YamS-s_2.44">
               	  kṣīraṃ kṣīravikārañ ca lavaṇaṃ tailam eva ca /<br />
               	  lākṣāñ ca vikrayaṃ kurvan vipraḥ prāpnoti madhyamaṃ //
               	 <span class="ref">YamS-s_2.44</span></p>
            
            	
            <p id="YamS-s_2.45">
               	  apūpam annaṃ māṃsañ ca somam asthi tathā madhu /<br />
               	  tvacañ ca vikrayaṃ kurvan prāpnuyān madhyamaṃ damaṃ //
               	 <span class="ref">YamS-s_2.45</span></p>
            
            	
            <p id="YamS-s_2.46">
               	  janakañ janakādhyakṣo nikarṣan viṣamopame /<br />
               	  damaṃ paṇam avāpnoti bhoktā ca viṣamopame //
               	 <span class="ref">YamS-s_2.46</span></p>
            
            	
            <p id="YamS-s_2.47">
               	  vipram utpāditāpatyaṃ vṛṣalyāṃ yo vahed ataḥ /<br />
               	  sahasraṃ damam āpnoti prasūtiḥ prathamaṃ bhavet //
               	 <span class="ref">YamS-s_2.47</span></p>
            
            	
            <p id="YamS-s_2.48">
               	  bhuñjāno yasya pakvānnaṃ vipras tu vṛṣalīpateḥ /<br />
               	  paṇañ caturdaśāpnoti dviguṇaṃ tasya sūtake //
               	 <span class="ref">YamS-s_2.48</span></p>
            
            	
            <p id="YamS-s_2.49">
               	  śrāddhaṃ tu tadgṛhe bhuktvā paṇan tāvad avāpnuyāt /<br />
               	  sāhasaṃ pūrvam āpnoti viśeṣāc cānimittataḥ //
               	 <span class="ref">YamS-s_2.49</span></p>
            
            	
            <p id="YamS-s_2.50">
               	  anvaṣṭakām aṣṭakāṃ vā bhuñjāno vṛṣalīpateḥ /<br />
               	  paṇāñ caturdaśāpnoti tathā bhoktā ca māsikaṃ //
               	 <span class="ref">YamS-s_2.50</span></p>
            
            	
            <p id="YamS-s_2.51">
               	  kramam apy aṣṭakādeśāt gṛhṇāno vṛṣalālayāt /<br />
               	  ṣaṇṇavatyarddham āpnoti bhuktvā pūrvaṃ tu tadgṛhe //
               	 <span class="ref">YamS-s_2.51</span></p>
            
            	
            <p id="YamS-s_2.52">
               	  madyādīnāṃ tv abhakṣyāṇāṃ vipraḥ prāpnoti ṣoḍaśa /<br />
               	  dviguṇaṃ pratipīḍānāṃ matsyānāṃ āpnuyāc chataṃ //
               	 <span class="ref">YamS-s_2.52</span></p>
            
            	
            <p id="YamS-s_2.53">
               	  evaṃ dviguṇatāṃ dadyāt doṣeṣv eteṣu somapāḥ /<br />
               	  kharāśvasūkarādīnaṃ bhakṣaṇe patitaḥ smṛtaḥ //
               	 <span class="ref">YamS-s_2.53</span></p>
            
            	
            <p id="YamS-s_2.54">
               	  dārvasthiśṛṅgapāṣāṇair yas tu bhāryābhṛtiṃ dvijaḥ /<br />
               	  sahasraṃ damam āpnoti kurvāṇo vapanaṃ yadi //
               	 <span class="ref">YamS-s_2.54</span></p>
            
            	
            <p id="YamS-s_2.55">
               	  aṅgeṣu vyaktadeśeṣu yo jāyāṃ karajair vraṇaṃ /<br />
               	  kartā kārayitā svāṅgair dāpyaḥ syāt prathamaṃ damaṃ //
               	 <span class="ref">YamS-s_2.55</span></p>
            
            	
            <p id="YamS-s_2.56">
               	  yoṣitmukhaṃ tu bhuñjāno pītvā vāpidadaṃ dvijaḥ /<br />
               	  tathā bhojayitā svaṃ vā dāpyaḥ syāt pūrvasāhasaṃ //
               	 <span class="ref">YamS-s_2.56</span></p>
            
            	
            <p id="YamS-s_2.57">
               	  atyarthaṃ vedayaṃś caiva brāhmaṇaḥ patito bhavet /<br />
               	  striyaṃ tathāśvavad gacchamś cuṃbayan guhyam eva vā //
               	 <span class="ref">YamS-s_2.57</span></p>
            
            	
            <p id="YamS-s_2.58">
               	  prayatnāc chuklam utsṛjya vipraḥ pañcāśad āpnuyāt /<br />
               	  maithunaṃ goṣu gatvā tu tathā dāpyo bhavec chataṃ //
               	 <span class="ref">YamS-s_2.58</span></p>
            
            	
            <p id="YamS-s_2.59">
               	  gacchaṃs tathājayonau tu prāpyate pūrvasāhasaṃ /<br />
               	  madhyamaṃ daṇḍam āpnoti vrajan māhiṣayoniṣu //
               	 <span class="ref">YamS-s_2.59</span></p>
            
            	
            <p id="YamS-s_2.60">
               	  sahasraṃ damam āpnoti yonyāṃ goṣu naro vrajet /<br />
               	  evam eva dviguṇitā bhavanti vratacāriṣu //
               	 <span class="ref">YamS-s_2.60</span></p>
            
            	
            <p id="YamS-s_2.61">
               	  pathi śrāntāya tulyāya panthā deyo 'thavāśramaṃ /<br />
               	  yamadātur bhaven meṣo 'deśadātāpratiśrayaḥ //
               	 <span class="ref">YamS-s_2.61</span></p>
            
            	
            <p id="YamS-s_2.62">
               	  śūdrāṃ tu sevamānād dhi vipraḥ śūdrāvaraḥ smṛtaḥ /<br />
               	  gatopagamanād eva śūdrāyāṃ patito bhavet //
               	 <span class="ref">YamS-s_2.62</span></p>
            
            	
            <p id="YamS-s_2.63">
               	  gamanād eva śūdrāyāṃ tv apatyaṃ tanmayo dvijaḥ /<br />
               	  mātā tu tasya śūdrasya pātityaṃ tu pracakṣate //
               	 <span class="ref">YamS-s_2.63</span></p>
            
            	
            <p id="YamS-s_2.64">
               	  tasmāc chūdras tu yajñārthaṃ gṛhyārtham api vā dvijaḥ /<br />
               	  śuklasektari kṛṣṇāyāṃ vipro 'gnihā pratīkṣate //
               	 <span class="ref">YamS-s_2.64</span></p>
            
            	
            <p id="YamS-s_2.65">
               	  dṛṣṭvāpatyaṃ tu śūdrāyāṃ prayānti tv āpadaṃ mahat /<br />
               	  viśo vittaṃ nayād <span class="note">illegible: 2 syllables</span> svayaṃ vā na dvijo yadi //
               	 <span class="ref">YamS-s_2.65</span></p>
            
            	
            <p id="YamS-s_2.66">
               	  śūnām api aśuddhānām ajadantaṃ suśobhanaṃ /<br />
               	  śūdrāgāmī dvijaḥ paśyet pitṝṇāṃ taṃ parīkṣyati //
               	 <span class="ref">YamS-s_2.66</span></p>
            
            	
            <p id="YamS-s_2.67">
               	  tasmād avaśyaṃ śrāddheṣu vipraṃ tu vṛṣalīpatiṃ /<br />
               	  śunaś cāpi tiraskṛtya brāhmaṇān āśayed dvijaḥ //
               	 <span class="ref">YamS-s_2.67</span></p>
            
            	
            <p id="YamS-s_2.68">
               	  vṛṣaḷīpatinā spṛṣṭam īkṣitaṃ bhuktamiśritaṃ /<br />
               	  sarvam annam abhojyaṃ syāt siddham annam idaṃ punaḥ //
               	 <span class="ref">YamS-s_2.68</span></p>
            
            	
            <p id="YamS-s_2.69">
               	  apāṅktyānāṃ tv akalyāṇāṃ paṅktau tulyo 'pi ca dvijaḥ /<br />
               	  sasyaṃ vṛddhaṃ samādadyāt paṅkeṣu vṛṣalīpatiḥ //
               	 <span class="ref">YamS-s_2.69</span></p>
            
            	
            <p id="YamS-s_2.70">
               	  janakaṃ śuḷbasaṃspṛṣṭaṃ rajatena tathaiva ca /<br />
               	  śakyaṃ śodhayituṃ prājñaiḥ śrāddhe spṛṣṭaṃ vinaśyati //
               	 <span class="ref">YamS-s_2.70</span></p>
            
            	
            <p id="YamS-s_2.71">
               	  vipraḥ kṣatriyayā spṛṣṭas tathaivaṃ vaiśyayoṣitā /<br />
               	  upāyaiś śuddhim āyāti na tu śūdrāṅganāṃ gataḥ //
               	 <span class="ref">YamS-s_2.71</span></p>
            
            	
            <p id="YamS-s_2.72">
               	  upekṣako yo rājā tu grāme vā vṛṣaḷīpatiṃ /<br />
               	  sa rājāsatpratigrāhyaḥ svārthabhyo grāma eva tu //
               	 <span class="ref">YamS-s_2.72</span></p>
            
            	
            <p id="YamS-s_2.73">
               	  kaṇṭakānāṃ tu sarveṣāṃ balabhṛto hi sāhasī /<br />
               	  tasmāt sāhasino rājā bhraṃśadaṇḍam prakalpayet //
               	 <span class="ref">YamS-s_2.73</span></p>
            
            	
            <p id="YamS-s_2.74">
               	  svalpasāhasakarttā yaḥ kālād āyakasāhasī /<br />
               	  atha bhavaty eva pāpam iti saṃcintya daṇḍayet //
               	 <span class="ref">YamS-s_2.74</span></p>
            
            	
            <p id="YamS-s_2.75">
               	  evaṃ pañca viśād rājā kaṇṭakānāṃ samuddharet /<br />
               	  dharmam arthaṃ tathāyuṣyaṃ yaśo rāṣṭraṃ ca varddhate //
               	 <span class="ref">YamS-s_2.75</span></p>
            
            	
            <p id="YamS-s_2.76">
               	  kaṇṭakānāṃ tu kathitaṃ nyāyena prathamena yaḥ /<br />
               	  caturvidhā kriyā proktā saṃsidhyati ca mārgataḥ //
               	 <span class="ref">YamS-s_2.76</span></p>
            
            	
            <p id="YamS-s_2.77">
               	  kulādayo vivādasya śravaṇe 'dhikṛtāgamāt /<br />
               	  koṇe 'py adhigatā śāstrair brāhmaṇena vipaścitā //
               	 <span class="ref">YamS-s_2.77</span></p>
            
         </div>
         
      </div>
   </body>
</html>