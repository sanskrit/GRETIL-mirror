<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title>Kṣemendra: Caturvargasaṃgraha (GRETIL)
	</title><style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style></head>
   <body>
      <h1>Kṣemendra: Caturvargasaṃgraha</h1>
      <div id="toc_container">
         <p class="toc_title">Contents of
            CVSam
         </p>
         <ul class="toc_list">
            <li><a href="#d1e741">pariccheda 1</a></li>
            <li><a href="#d1e1057">pariccheda 2</a></li>
            <li><a href="#d1e1341">pariccheda 3</a></li>
            <li><a href="#d1e1666">pariccheda 4</a></li>
         </ul>
      </div>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_kSemendra-caturvargasaMgraha.xml">sa_kSemendra-caturvargasaMgraha.xml</a> with a rudimentary header. For a more extensive header please refer to the source
         file.
         
      </p>
      <p class="noindent"><b>Data entry: </b>Daniele Cuneo
      </p>
      <p class="noindent"><b>Contribution: </b>Daniele Cuneo
      </p>
      <p class="noindent"><b>Date of this version: </b>2019-05-13
      </p>
      <h4>
         <if test="fileDesc/sourceDesc/@xml:id" id=""></if>
         	  Source:
         	
      </h4>
      <ul class="dash">
         <li id="Durgaprasad1937">Paṇḍit Durgāprasād and Kāśīnāth Pāṇḍuraṅg Parab (eds.): Kāvyāmālā Part 5
            <biblScope xmlns="http://www.tei-c.org/ns/1.0" unit="pages">85-101</biblScope>. Bombay 1937.
         </li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen
      </p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	  If anyone wishes to assert copyright over this file, please contact the GRETIL
         management at gretil(at)sub(dot)uni-goettingen(dot)de.
         	  The file will be immediately removed pending resolution of the claim.
      </p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <h4>Interpretive markup:</h4>
      <ul class="dash">
         <li><span class="note">remarks</span></li>
      </ul>
      <hr />
      <h2>Text</h2>
      <div xml:lang="sa-Latn">
         
         <h3>mahākaviśrīkṣemendrakṛtaḥ <br />caturvargasaṃgrahaḥ |
         </h3>
         
         <div id="d1e741">
            	
            <h3>prathamaḥ paricchedaḥ |</h3>
            	
            <p id="CVSam_1.1">
               	  satyaskandhas taruṇakaruṇāpūtapīyūṣasiktaḥ <br />kṣānticchāyaḥ śubhamatilatālaṃkṛtaḥ śīlamūlaḥ |<br />
               	  bhūyāt sattvaprasavavilasatpallavaḥ puṇyabhājāṃ <br />dharmaḥ prodyatkuśalakusumaḥ śrīphalo maṅgalāya ||
               	 <span class="ref">CVSam_1.1</span></p>
            	
            <p id="CVSam_1.2">
               	  upadeśāya śiṣyāṇāṃ saṃtoṣāya manīṣiṇām |<br />
               	  kṣemendreṇa nijaślokaiḥ kriyate vargasaṃgrahaḥ ||
               	 <span class="ref">CVSam_1.2</span></p>
            	
            <p id="CVSam_1.3">
               	  dharmaḥ śarma paratra ceha ca nṛṇāṃ dharmo 'ndhakāre raviḥ <br />sarvāpatpraśamakṣamaḥ sumanasāṃ dharmābhidhāno nidhiḥ |<br />
               	  dharmo bandhur abāndhave pṛthupathe dharmaḥ suhṛn niścalaḥ <br />saṃsārorumarusthale suratarur nāsty eva dharmāt paraḥ ||
               	 <span class="ref">CVSam_1.3</span></p>
            	
            <p id="CVSam_1.4">
               	  karṇe dharmakathā mukhe paricitaṃ dharmābhirāmaṃ vacaś <br />citte dharmamanorathaḥ praṇayinī sarvatra dharmasthitiḥ |<br />
               	  kāye dharmamayī kriyā parikaraḥ so 'yaṃ śubhaprāptaye <br />kalpāpāyapade 'py upaplavalavair aspṛṣṭavelāphalaḥ ||
               	 <span class="ref">CVSam_1.4</span></p>
            	
            <p id="CVSam_1.5">
               	  nindyaṃ janma pramohasthirataratamasāṃ yan manuṣyatvahīnaṃ <br />buddhyā hīno manuṣyaḥ śubhaphalavikalas tulyaceṣṭaḥ paśūnām |<br />
               	  buddhiḥ pāṇḍityahīnā bhramati sadasatos tattvacarcāvicāre <br />pāṇḍityaṃ dharmahīnaṃ śukasadṛśagirāṃ niṣphalakleśam eva ||
               	 <span class="ref">CVSam_1.5</span></p>
            	
            <p id="CVSam_1.6">
               	  pāṇḍityaṃ yan madāndhānāṃ parotkarṣavināśanam |<br />
               	  mātsaryapāṃsupūreṇa mātaṅgasnānam eva tat ||
               	 <span class="ref">CVSam_1.6</span></p>
            	
            <p id="CVSam_1.7">
               	  tatprājñatvaṃ harati vimalaṃ yena śīlaṃ na kāmas <br />taddhīratvaṃ praśamavaśatāṃ yānti yenendriyāṇi |<br />
               	  tadvaidagdhyaṃ bhuvanajayinī vañcyate yena māyā <br />tatpāṇḍityaṃ bhavaparibhavaḥ śāntim āyāti yena ||
               	 <span class="ref">CVSam_1.7</span></p>
            	
            <p id="CVSam_1.8">
               	  andhaḥ sa eva śrutavarjito yaḥ śaṭhaḥ sa evārthinirarthako yaḥ |<br />
               	  mṛtaḥ sa evāsti yaśo na yasya dharme na dhīr yasya sa eva śocyaḥ ||
               	 <span class="ref">CVSam_1.8</span></p>
            	
            <p id="CVSam_1.9">
               	  hitaṃ na kiṃcid vihitaṃ parasya dattaṃ na vittaṃ na ca satyam uktam |<br />
               	  yasmin dine niṣphalatāṃ prayātam āyuḥ sa kālaḥ paridevanasya ||
               	 <span class="ref">CVSam_1.9</span></p>
            	
            <p id="CVSam_1.10">
               	  na dānatulyaṃ dhanam anyad asti na satyatulyaṃ vratam anyad asti |<br />
               	  na śītatulyaṃ śubham anyad asti na kṣāntitulyaṃ hitam anyad asti ||
               	 <span class="ref">CVSam_1.10</span></p>
            	
            <p id="CVSam_1.11">
               	  satyaṃ vāci dṛśi prasādamayatā sarvāśayāśvāsinī <br />pāṇau dānavimuktir ātmajananakleśāntacintā matau |<br />
               	  saṃsaktā hṛdaye dayaiva dayitā kāye parārthodyamo <br />yasyaikaḥ puruṣaḥ sa jīvati bhave bhrāmyanty ajīvāḥ pare ||
               	 <span class="ref">CVSam_1.11</span></p>
            	
            <p id="CVSam_1.12">
               	  paraprāṇatrāṇapraṇihitadhiyāṃ dharmajananī <br />dayaivaikā loke sakalajanatājīvitasudhā |<br />
               	  asāmānyaṃ puṇyaṃ munibhir uditaṃ jñānanayanair <br />ahiṃsā saṃsāre svapurakuśalaślāghyasaraṇiḥ ||
               	 <span class="ref">CVSam_1.12</span></p>
            	
            <p id="CVSam_1.13">
               	  prāṇāṇāṃ parirakṣaṇāya satataṃ sarvāḥ kriyāḥ prāṇiṇāṃ <br />prāṇebhyo 'py adhikaṃ samastajagatāṃ nasty eva kiṃcit priyam |<br />
               	  puṇyaṃ tasya na śakyate gaṇayituṃ yaḥ pūrṇakāruṇyavān <br />prāṇānām abhayaṃ dadāti sukṛtī teṣām ahiṃsāvrataḥ ||
               	 <span class="ref">CVSam_1.13</span></p>
            	
            <p id="CVSam_1.14">
               	  sa eva sattvābharaṇaprabhāvabhūrbhuvaḥ prakāmābharaṇaṃ narottamaḥ |<br />
               	  mukhāmbuje yasya vasaty anatyayā sadaiva satyābharaṇā sarasvatī ||
               	 <span class="ref">CVSam_1.14</span></p>
            	
            <p id="CVSam_1.15">
               	  klinnaṃ koṣaniṣaṇṇam arthiviphalaṃ śalyāyate yatparaṃ <br />vittaṃ kleśānimittam eva malinaṃ yātu svayaṃ tatkṣayam |<br />
               	  yatkāruṇyaparopakāravikalaṃ bhūbhārabhūtaṃ vapuḥ <br />svārthāsaktam anarthasārthasadanaṃ mā māstu tat kasyacit ||
               	 <span class="ref">CVSam_1.15</span></p>
            	
            <p id="CVSam_1.16">
               	  vandyaḥ sa puṃsāṃ tridaśābhivandyaḥ kāruṇyapuṇyopacayakriyābhiḥ |<br />
               	  saṃsārasāratvam upaiti yasya paropakārābharaṇaṃ śarīram ||
               	 <span class="ref">CVSam_1.16</span></p>
            	
            <p id="CVSam_1.17">
               	  paradraviṇaniḥspṛhaḥ parakalatraniṣkautukaḥ <br />parapraṇayavatsalaḥ paranikārabaddhakṣamaḥ |<br />
               	  parastutiviśāradaḥ paragūnāpavādojjhitaḥ <br />parārtiharaṇodyato bhavati bhūripuṇyair naraḥ ||
               	 <span class="ref">CVSam_1.17</span></p>
            	
            <p id="CVSam_1.18">
               	  padmānām iva sā satāṃ saguṇatā yā saṃśrayārhā śriyaḥ <br />sā śrīr bhadragajendramūrtir iva yā dānena vibhrājate |<br />
               	  tad dānaṃ navacandravad yad aniśaṃ mānena saṃpūryate <br />māno 'sau ṭṛṇavan na yaḥ paricayamlānaḥ śanaiḥ śuṣyati ||
               	 <span class="ref">CVSam_1.18</span></p>
            	
            <p id="CVSam_1.19">
               	  lakṣmīr dānaphalā śrutaṃ śamaphalaṃ pāṇiḥ surārcāphalaś <br />ceṣṭā dharmaphalā parārtiharaṇakrīḍāphalaṃ jīvitam |<br />
               	  vāṇī satyaphalā jagatsukhaphalasphītā prabhāvonnatir <br />bhavyānāṃ bhavaśānticintanaphalā bhūtyai bhavaty eva dhiḥ ||
               	 <span class="ref">CVSam_1.19</span></p>
            	
            <p id="CVSam_1.20">
               	  śīlaṃ śilayatāṃ kulaṃ kalayatāṃ sadbhāvam abhyasyatāṃ <br />vyājaṃ varjayatāṃ guṇaṃ gaṇayatāṃ dharme dhiyaṃ badhnatām |<br />
               	  kṣāntiṃ cintayatāṃ tamaḥ śamayatāṃ tattvaśrutiṃ śṛṇvatāṃ <br />saṃsāre na paropakārasadṛśaṃ paśyāmi puṇyaṃ satām ||
               	 <span class="ref">CVSam_1.20</span></p>
            	
            <p id="CVSam_1.21">
               	  tīrthāni dīrghādhvapariśramāṇi bahuvyayāni kratuḍambarāṇi |<br />
               	  tapāṃsi muktvā tanuśoṣaṇāni hiṃsāvirāme ramatāṃ matir vaḥ ||
               	 <span class="ref">CVSam_1.21</span></p>
            	
            <p id="CVSam_1.22">
               	  yujvā vipraḥ śucir anucaraḥ saṃyatātmā tapasvī <br />mantrī vidvān avanivanitābhūṣaṇaṃ bhūmipālaḥ |<br />
               	  dharmodyāne sukṛtasalilāsārasaṃsicyamāne <br />pūrṇaḥ so 'yaṃ kṛtayugataror bhāvino bījavāpaḥ ||
               	 <span class="ref">CVSam_1.22</span></p>
            	
            <p id="CVSam_1.23">
               	  dambhena śīlavratam aspṛhatvaṃ viraktatā śrotriyatā mṛdutvam |<br />
               	  etāni mūlāni nigūḍhagūḍhakauṭilyalīnāni kalidrumasya ||
               	 <span class="ref">CVSam_1.23</span></p>
            	
            <p id="CVSam_1.24">
               	  yāvanti dānāni vadanti santas tapāṃsi tīrthāni ca yāni santi |<br />
               	  tatpuṇyam ekatra vibhāti sarvaṃ mahārham ekatra ca niḥspṛhatvam ||
               	 <span class="ref">CVSam_1.24</span></p>
            	
            <p id="CVSam_1.25">
               	  satām adainyaṃ vadanasya śobhā nirlobhatāntarvacasāmayācñā |<br />
               	  kāyasya satsevyam asevyakatvaṃ pāṇer anuttānatalatvam eva ||
               	 <span class="ref">CVSam_1.25</span></p>
            	
            <p id="CVSam_1.26">
               	  mānyaḥ kulīnaḥ kulajāt kalāvān vidvān kalājñād viduṣaḥ suśīlaḥ |<br />
               	  dhanī suśīlād dhanino 'pi dātā dātur jitā kīrtir āyācakena ||
               	 <span class="ref">CVSam_1.26</span></p>
            	
            <p id="CVSam_1.27">
               	  taptais tīvravrataiḥ kiṃ vikasati karuṇāsyandinī yady ahiṃsā <br />kiṃ dūrais tīrthasārair yadi śamavimalaṃ mānasaṃ satyapūtam |<br />
               	  yatnād anyopakāre prasarati yadi dhīr dānapuṇyaiḥ kim anyaiḥ <br />kiṃ mokṣopāyayogair yadi śucimanasām ucyate bhaktir asti ||
               	 <span class="ref">CVSam_1.27</span></p>
            	
            <p>iti dharmapraśaṃsā nāma prathamaḥ paricchedaḥ |</p>
            
         </div>
         
         <div id="d1e1057">
            	
            <h3>dvitīyaḥ paricchedaḥ |</h3>
            	
            <p id="CVSam_2.1">
               	  pradhānadhāmnāṃ nidhaye dhanāya namo' stu tasmai guṇino 'pi yatnāt |<br />
               	  yadāśayā nirguṇabhūpatīnām agre guṇān ṣaṇyadaśāṃ nayanti ||
               	 <span class="ref">CVSam_2.1</span></p>
            	
            <p id="CVSam_2.2">
               	  dānādidharmaḥ kriyate dhanena dhanena dhanyā dhanam āpnuvanti |<br />
               	  dhanair vinā kāmakathāpi nāsti trivargamūlaṃ dhanam eva nānyat ||
               	 <span class="ref">CVSam_2.2</span></p>
            	
            <p id="CVSam_2.3">
               	  yat klībair bhaṭakukkuṭotkaṭaraṇakrīḍā samādiśyate <br />yan mūrkhaiḥ sukhalilayā kaviśukālāpaściraṃ carvyate |<br />
               	  nīcair uccataraś ca sevakahayaḥ svāmyena yad vāhyate <br />tad vittasya vilāsanṛttavasater udvṛttavṛttāyitam ||
               	 <span class="ref">CVSam_2.3</span></p>
            	
            <p id="CVSam_2.4">
               	  pūjā dhanenaiva na satkulena kīrtir dhanenaiva na vikrameṇa |<br />
               	  rūpaṃ dhanenaiva na yauvanena kriyā dhanenaiva na jīvitena ||
               	 <span class="ref">CVSam_2.4</span></p>
            	
            <p id="CVSam_2.5">
               	  vṛddhāḥ prasiddhā vibudhā vidagdhāḥ śūrā śrutijñāḥ kavayaḥ kulīnāḥ |<br />
               	  vilokayantaḥ sadhanasya vaktraṃ jayeti jīveti sadā vadanti ||
               	 <span class="ref">CVSam_2.5</span></p>
            	
            <p id="CVSam_2.6">
               	  kruddhyā yutaṃ niścalapakṣmanetraṃ maunānvitaṃ devam ivākulīnam |<br />
               	  dīnaḥ kulīnaḥ praṇamatkulīnaḥ kṛtāñjaliḥ stauti dhanābhikāmaḥ ||
               	 <span class="ref">CVSam_2.6</span></p>
            	
            <p id="CVSam_2.7">
               	  tasmād alabdhadraviṇasya lābhe labdhasya rakṣāniyame yatena |<br />
               	  saṃrakṣamāṇasya sadā vivṛddhau vṛddhasya ca sthānavibhāgasarge ||
               	 <span class="ref">CVSam_2.7</span></p>
            	
            <p id="CVSam_2.8">
               	  dharmādhāno 'śaśiśuciyamaḥ preyasīmitrabandhu-<br />sthānotsāhopacayavijayaprāṇavidyākalāptau |<br />
               	  ślāghye dehapraśamasamaye nirvivāde vibhāge <br />vittatyāge na bhavati satāṃ granthibandhānubandhaḥ ||
               	 <span class="ref">CVSam_2.8</span></p>
            	
            <p id="CVSam_2.9">
               	  goṣṭhī viṭaiś cāraṇacakracaryā veśyāratiḥ sādhuviśeṣagandhaḥ |<br />
               	  spardhā suveṣair nijavṛttilajjā pradhānam etan nidhanaṃ dhanānām ||
               	 <span class="ref">CVSam_2.9</span></p>
            	
            <p id="CVSam_2.10">
               	  jāyā śīlavivarjitā vyayavatī māyānikāyaḥ suhṛd <br />duṣpūro gurur arthabhoganicayair bandhur daridraḥ śaṭhaḥ |<br />
               	  dāsaś cauryaparo 'salaś ca kupade putraḥ khalaiḥ pātitaḥ <br />so 'yaṃ kleśaśatāptasaṃcayanidheḥ pratyakṣalakṣyaḥ kṣayaḥ ||
               	 <span class="ref">CVSam_2.10</span></p>
            	
            <p id="CVSam_2.11">
               	  dākṣyaṃ vittasya mūlaṃ sunayaparicayaḥ saṃpadudyānasekaḥ <br />prāgalbhyaṃ ratnavarṣi vyasanavanasamunmūlanaṃ saṃyatatvam |<br />
               	  śrīrakṣā mantraguptir vipadupaśamanaṃ varjanaṃ durjanānām <br />ālasyaṃ mānavānāṃ dhanavananalināsahyabhāras tuṣāraḥ ||
               	 <span class="ref">CVSam_2.11</span></p>
            	
            <p id="CVSam_2.12">
               	  himāsahatvaṃ ravitāpabhītiḥ kathāmatir mārgajanapratīkṣā |<br />
               	  lajjābhimānaḥ kṣaṇasaṃmukhatvaṃ nakṣatracarcā ca dhanasya vighnāḥ ||
               	 <span class="ref">CVSam_2.12</span></p>
            	
            <p id="CVSam_2.13">
               	  veṣaḥ parikleśaviśeṣacintā paroparodhaḥ svavaśāvalepaḥ |<br />
               	  nadīphalānām iva śīghragānāṃ hānir dhanānāṃ grahaṇe vilambaḥ ||
               	 <span class="ref">CVSam_2.13</span></p>
            	
            <p id="CVSam_2.14">
               	  gurugaṇakair abudhānāṃ kṣayacaturaiś cauramuṣakair vaṇijām |<br />
               	  kāyasthagāyanagaṇair bhūmibhujāṃ bhujyate lakṣmīḥ ||
               	 <span class="ref">CVSam_2.14</span></p>
            	
            <p id="CVSam_2.15">
               	  dāridryeṇa kulaṃ madena kuśalaṃ dveṣeṇa vidyāphalaṃ <br />śīlaṃ durjanasaṃgamena malinācāreṇa śuklaṃ yaśaḥ |<br />
               	  ālasyena dhanaṃ prayāti nidhanaṃ laulyena mānonnatir <br />yācñādainyaparigraheṇa ca guṇagrāmaḥ samagro nṛṇām ||
               	 <span class="ref">CVSam_2.15</span></p>
            	
            <p id="CVSam_2.16">
               	  maugdhyān mṛgarthī raghunandano 'pi bāṇaḥ pramādād balir ārjavena |<br />
               	  nalaḥ kusaṅgena yayātijaś ca kleśāsahatvād vyasanāny avāpuḥ ||
               	 <span class="ref">CVSam_2.16</span></p>
            	
            <p id="CVSam_2.17">
               	  maugdhyaṃ pramādo 'viśvāsaḥ kusaṅgaḥ kleśabhīrutā |<br />
               	  pañca saṃkocadā doṣāḥ padminyā iva saṃpadaḥ ||
               	 <span class="ref">CVSam_2.17</span></p>
            	
            <p id="CVSam_2.18">
               	  kubhūpakūpāntaralambanāptavittāni randhrair ghaṭasaṃnibhānām |<br />
               	  asaṃvṛttair indriyanāmadheyaiḥ puṃsāṃ payāṃsīva parisravanti ||
               	 <span class="ref">CVSam_2.18</span></p>
            	
            <p id="CVSam_2.19">
               	  sāsvāde navasaurabhe madhulihāṃ padmodare bandhanaṃ <br />dīpe rūparatāḥ prayānti satatāpātāt pataṅgāḥ kṣayam |<br />
               	  gītenaiva mṛgāḥ patanti kariṇīsparśena nītā gajās <br />tasmād indriyasaktir eva sahasā puṃsāṃ vipaddūtikā ||
               	 <span class="ref">CVSam_2.19</span></p>
            	
            <p id="CVSam_2.20">
               	  kulaṃ kuvṛttyā kaluṣīkṛtaṃ taiḥ kṛto guṇaughas tṛnatulyamūlyaḥ |<br />
               	  mānasya mūle nihitaḥ kuṭhāraḥ prāptaṃ na vittaṃ parirakṣitaṃ yaiḥ ||
               	 <span class="ref">CVSam_2.20</span></p>
            	
            <p id="CVSam_2.21">
               	  jātaḥ satkulajaḥ sa nīcavinayī sevāvamānair adhas <br />tasyograṃ patitaḥ svamānayaśasor droheṇa śāpānalaḥ |<br />
               	  tenāsvastimatā svahastanihitaṃ yācñāviṣaṃ bhakṣitaṃ <br />vittaṃ yena na rakṣitaṃ ripumukhaṃ tena sthitaṃ vīkṣitam ||
               	 <span class="ref">CVSam_2.21</span></p>
            	
            <p id="CVSam_2.22">
               	  dhāvan sevitum eti sādhur adhamaṃ kandhyas tato yāty asau <br />nītā mūlyatulāṃ guṇāś ca guṇibhiḥ kaścin na gṛhṇāti tān |<br />
               	  yācñā mānamahāśanir dhanakṛtā prāptaṃ na kiṃcit tayā <br />kiṃ kiṃ vā na vidhīyate dhanadhiyā dhanyaḥ sa yasyāsti tat ||
               	 <span class="ref">CVSam_2.22</span></p>
            	
            <p id="CVSam_2.23">
               	  vidyākalāparicayaḥ kṣitipālasevā <br />digdvīpamārgagirisaṃbhramaṇaprayāsaḥ |<br />
               	  yuddhākriyāś ca bhuvi bhojanalābhalobhāt <br />tadvittalabhyam iti vittavatāṃ pravādaḥ ||
               	 <span class="ref">CVSam_2.23</span></p>
            	
            <p id="CVSam_2.24">
               	  tāvad dharmakathā manobhavarucir mokṣaspṛhā jāyate <br />yāvat tṛptisukhodayena na janaḥ kṣutkṣāmakukṣiḥ kṣaṇam |<br />
               	  prāpte bhojanacintanasya samaye vittaṃ nimittaṃ vinā <br />dharme kasya dhiyaḥ smaraṃ smarati kaḥ kenekṣyate mokṣabhūḥ ||
               	 <span class="ref">CVSam_2.24</span></p>
            	
            <p id="CVSam_2.25">
               	  arthākṛṣṭiṃ vidhātuṃ kaṭuraṭanapaṭur dāmbhikaḥ śrījaḍānāṃ <br />jānāty anyāsahiṣṇur vitathanijaguṇastotrapāṭheṣv alajjaḥ |<br />
               	  āryaḥ kuryān na sevaṃ kulavinayaguṇais tena mūko 'rthanāyāṃ <br />tīkṣṇānāṃ mārgaṇānāṃ bhavati hi purataḥ kṣmāpater lakṣalābhaḥ ||
               	 <span class="ref">CVSam_2.25</span></p>
            	
            <p>ity arthapraśaṃsā nāma dvitīyaḥ paricchedaḥ |</p>
            
         </div>
         
         <div id="d1e1341">
            	
            <h3>tṛtīyaḥ paricchedaḥ |</h3>
            	
            <p id="CVSam_3.1">
               	  lalitalalanālīlodañcadvilolavilocano-<br />tpalavanarucāṃ cañcantīnāṃ cayair iva carcitā |<br />
               	  surabhisuhṛdaḥ pakṣacchātāvṛteva ca ṣaṭpadaiḥ <br />kusumadhanuṣaḥ śyāmā mūrtis tanotu sukhāni vaḥ ||
               	 <span class="ref">CVSam_3.1</span></p>
            	
            <p id="CVSam_3.2">
               	  bhramadbhramaraketakīvikasadekapatraprabhāḥ <br />sanīlamaṇināyakā iva vimuktamuktālatāḥ |<br />
               	  dṛśaḥ śaśikalā iva pracitapakṣmaleśāṅkitā <br />jayanti hariṇīdṛsām amṛtakālakūṭacchaṭāḥ ||
               	 <span class="ref">CVSam_3.2</span></p>
            	
            <p id="CVSam_3.3">
               	  kratuṃ dhanānāṃ phalam agryam āhuḥ phalaṃ kratūnām avivādi puṇyam |<br />
               	  puṇyasya pūrṇaṃ phalam indraloko dviraṣṭvarṣāḥ striya eva nākaḥ ||
               	 <span class="ref">CVSam_3.3</span></p>
            	
            <p id="CVSam_3.4">
               	  etāḥ santi vadhūvilāsakuṭilā bhrūkārmukaśreṇayaḥ <br />karṇāntāyatapātinaś ca taruṇīnetratribhāgeṣavaḥ |<br />
               	  nirdagdho 'ndhakavairiṇā navamanaḥkṣobhābhiyogodbhavāt <br />saṃrambhād avicārya kevalam asau mithyā tapasvī smaraḥ ||
               	 <span class="ref">CVSam_3.4</span></p>
            	
            <p id="CVSam_3.5">
               	  lajjāvakro manasijadhanur bhrūvilāsena tānvyaś <br />cintāpāṇḍuḥ spṛśati kṛśatāṃ vakrakāntyā śaśāṅkaḥ |<br />
               	  yāty evādhaḥ prahasitarucidorlatābhyāṃ mṛṇālī <br />klībaṃ dhatte kuvalayakulaṃ kālimānaṃ kaṭākṣaiḥ ||
               	 <span class="ref">CVSam_3.5</span></p>
            	
            <p id="CVSam_3.6">
               	  ayomayānāṃ hṛdayeṣu teṣāṃ ko 'py asti nūnaṃ kuliśopadeśaḥ |<br />
               	  soḍhāni yaiḥ prauḍhavilāsinīnāṃ karṇāntamuktāni vilocanāni ||
               	 <span class="ref">CVSam_3.6</span></p>
            	
            <p id="CVSam_3.7">
               	  kuvalayamayī lolāpāṅge taraṅgamayī bhruvoḥ <br />śaśiśatamayī vaktre gātre mṛṇālalatāmayī |<br />
               	  malayajamayī sparśe tanvī tuṣāramayī smite <br />diśati viṣamaṃ smṛtyā tāpaṃ kim agnimayīva sā ||
               	 <span class="ref">CVSam_3.7</span></p>
            	
            <p id="CVSam_3.8">
               	  smaraśaraniśitākṣyāḥ kampayante na keṣāṃ <br />kurava iva kaṭākṣāḥ prauḍhaśalyā manāṃsi |<br />
               	  bhvanajanajigīṣotsāhayogāya yeṣām <br />adhicapalatarāṇāṃ niścalā karṇamaitrī ||
               	 <span class="ref">CVSam_3.8</span></p>
            	
            <p id="CVSam_3.9">
               	  stanasthalī hāriṇi sundarīṇāṃ nitambabimbe raśanāsanāthe |<br />
               	  dhatte viśeṣābharaṇābhimānalīlānavollekhalipiprapañcam ||
               	 <span class="ref">CVSam_3.9</span></p>
            	
            <p id="CVSam_3.10">
               	  kāntāyā vilasadvilāsahasitasvacchāṃśacaścāmaraṃ <br />saṃsaktāv abhiṣekahemakalaśau yac candanāṅkau stanau |<br />
               	  yatkārtasvarakānti cāru jaghanaṃ siṃhāsanaṃ bhūbhujāṃ <br />sāmrājyaṃ tad idaṃ jayājayamayaḥ śeṣas tu cintāmayaḥ ||
               	 <span class="ref">CVSam_3.10</span></p>
            	
            <p id="CVSam_3.11">
               	  nāsāditāni vanavāsadṛḍhavratena <br />citrāṇi netracaritāni mṛgair mṛgākṣyāḥ |<br />
               	  tatkāntir ujjvalarucivyasanād aho nu <br />hemnā hutāśapatanair api naiva labdhā ||
               	 <span class="ref">CVSam_3.11</span></p>
            	
            <p id="CVSam_3.12">
               	  abhinavapayodharodgativiṣamasthitihārahaṃsamukhapatitā |<br />
               	  śaivalavalīva cāsyās trikakalitā bhāti romalatā ||
               	 <span class="ref">CVSam_3.12</span></p>
            	
            <p id="CVSam_3.13">
               	  neyaṃ taruṇyās trivalī taraṅgakusaṅginī rājati romarājiḥ |<br />
               	  snātvā gato 'syāṃ smarakelivāpyāṃ kalaṅkalekhām apahāya candraḥ ||
               	 <span class="ref">CVSam_3.13</span></p>
            	
            <p id="CVSam_3.14">
               	  karṇe kokilakāminīkalaravaḥ saṃtaptasūcīcayaḥ <br />phullāśokapalāśacampakavanādyuddāmadāvānalaḥ |<br />
               	  tanvaṅgyā virahe vasnatasamayaḥ kālaḥ kim anyan nṛṇāṃ <br />dehoccāṭanam eva ṣaṭpadaghaṭāghrāṇātithir manmathaḥ ||
               	 <span class="ref">CVSam_3.14</span></p>
            	
            <p id="CVSam_3.15">
               	  āpāṇḍutā madanakīrtisakhī mukhendau <br />praudhiṃ bibharti virahe harināyatākṣyāḥ |<br />
               	  acchinnabāṣpavisarāruṇanetrakoṇa-<br />līnapratāpam iva manmatham udvahantyāḥ ||
               	 <span class="ref">CVSam_3.15</span></p>
            	
            <p id="CVSam_3.16">
               	  viyoge tanvaṅgyā hṛdayadamane dainyasadane <br />ghane bhartṛsnehān madanadahane gharyacalane |<br />
               	  samāsanne cintācyasanaśamane prāṇagamane <br />tanus tāpamlāne valati nalinīpatraśayane ||
               	 <span class="ref">CVSam_3.16</span></p>
            	
            <p id="CVSam_3.17">
               	  dākṣiṇyapraṇayena pādapatite kānte mayā nekṣite <br />prāṇānāṃ jvalitaḥ pravāsapiśunaḥ śāpānalaḥ paśyasi |<br />
               	  etaiḥ saṃbhramakātare kim adhunā mithyāsamāśvāsanaiḥ <br />saṃtāpāya sakhi tvayaiva nanu me manopadeśaḥ kṛtaḥ ||
               	 <span class="ref">CVSam_3.17</span></p>
            	
            <p id="CVSam_3.18">
               	  samāyāte patyau bahutaradinaprāpyapadavīṃ <br />samulaṅghyāvighnāgamanacaturaṃ cārunayanā |<br />
               	  svayaṃ harṣodbāṣpā harati turagasyādaravatī <br />rajaḥ skandhālīnaṃ nijavasanakoṇāvahananaiḥ ||
               	 <span class="ref">CVSam_3.18</span></p>
            	
            <p id="CVSam_3.19">
               	  vāsaḥ kampaviśṛṅkhalaṃ vitilakaṃ svedodgamādānanaṃ <br />saṃdaṣṭo 'dharapallavaḥ kalayati śvāsoṣmanā mlānatām |<br />
               	  dūti tvadvacane śaṭhasya kaṭhinasyāgre gate kuṇṭhatāṃ <br />matsnehād vihitas tvayā kupitayā kleśapraveśaḥ kiyān ||
               	 <span class="ref">CVSam_3.19</span></p>
            	
            <p id="CVSam_3.20">
               	  vyāptāsv aśokajvalanena dikṣu nirantarāpātaśilīmukhāsu |<br />
               	  ruddhāsu jālair vanamañjarīṇāṃ naṣṭā gatiḥ pānthakuraṅgakasya ||
               	 <span class="ref">CVSam_3.20</span></p>
            	
            <p id="CVSam_3.21">
               	  vikasati sahakāre duḥsahe karṇikāre <br />madhukaraparihāre sasmite sindhuvāre |<br />
               	  ahaha virahabhītyā kāminīṃ kaṇṭhalagnāṃ <br />tyajati navavasante hanta kāpālikaḥ kaḥ ||
               	 <span class="ref">CVSam_3.21</span></p>
            	
            <p id="CVSam_3.22">
               	  tanvaṅgyā navasaṃgame vyavasite kānte balān mekhalāṃ <br />moktuṃ śvāsavikāsakampavikalāḥ kaṇṭhe luṭhantyaḥ sudhām |<br />
               	  mīlatpadmanipīḍitāliraṇitāḥ klībāḥ<span class="note">(?) (<a href="#Durgaprasad1937" title="Paṇḍit Durgāprasād Kāśīnāth Pāṇḍuraṅg Parab Kāvyāmālā Part 5 Bombay Nirnaya Sagar Press 85-101">Durgaprasad1937</a>)</span> kiranti kṣaṇaṃ <br />dhanyānāṃ nananeti niḥsahatayā huṃkāragarbhā giraḥ ||
               	 <span class="ref">CVSam_3.22</span></p>
            	
            <p id="CVSam_3.23">
               	  gāḍhāliṅgananiścalāṅgalatikā kāntena ruddhā balād <br />ālambyālakavallariṃ vidadhatā vakrāmbuje cumbanam |<br />
               	  kampraprasphuritāruṇādharadalā bālā nimīlyākṣiṇī <br />manye mānasajanmajīvajananaṃ japyaṃ samabhyasyati ||
               	 <span class="ref">CVSam_3.23</span></p>
            	
            <p id="CVSam_3.24">
               	  kenaiva viśikhāḥ sphuracchikhiśikhāśākhāsakhā māninī-<br />maunonmāthapṛthuprathā virahinīniḥśvāsapakṣānilāḥ |<br />
               	  sahyante rativallabhasya laṭabhānetrāntatīkṣṇānanā-<br />saṃdaṣṭādharapallavāgrataruṇīsītkāraśūtkāriṇaḥ ||
               	 <span class="ref">CVSam_3.24</span></p>
            	
            <p id="CVSam_3.25">
               	  āyur dīrghataraṃ tanotu nayanadvandvaṃ kuraṅgīdṛśāṃ <br />kīrtiṃ te smitasaṃtatiḥ stanataṭaśroṇī viśālaśriyam |<br />
               	  devasya trijagajjayāya paṭahe datte mṛgākṣīgiror <br />ity utsāhasahe hitāya vihitā jāne jananyāśiṣaḥ ||
               	 <span class="ref">CVSam_3.25</span></p>
            	
            <p>iti kāmapraśaṃsā nāma tṛtīyaḥ paricchedaḥ |</p>
            
         </div>
         
         <div id="d1e1666">
            	
            <h3>caturthaḥ paricchedaḥ</h3>
            	
            <p id="CVSam_4.1">
               	  bhogābhogavilopakopakalahair astokaśokākulaṃ <br />kāmaṃ kāmam akāmadhāmasamayaṃ yogaṃ viyogānugam |<br />
               	  rogodgāravikārapākaviṣamaṃ nirmūlya netravyathāḥ <br />sekaṃ mokṣaphalasya saṃśayataror ekaṃ vivekaṃ numaḥ ||
               	 <span class="ref">CVSam_4.1</span></p>
            	
            <p id="CVSam_4.2">
               	  udyāne mudhacandrikā śaśimukhīgītaṃ suhṛtsatkathā <br />kasyedaṃ na sukhādhikaṃ sukhasakhīṃ prītiṃ parāṃ varṣati |<br />
               	  kiṃ tv etat khalasaṅgasarparasanāmātaṅgakarṇāñcala-<br />prauḍhāpāṅgapataṅgapakṣagaṇikānāgendrajālopamam ||
               	 <span class="ref">CVSam_4.2</span></p>
            	
            <p id="CVSam_4.3">
               	  bālyaṃ duḥsahamohasaṃhatihataṃ rāgolbaṇaṃ yauvanaṃ <br />vṛddhatvaṃ sakalopabhogakalanāvaikalyaśalyākulam |<br />
               	  vairāgyeṇa vinā vinaṣṭavimalālokaṃ saśokaṃ sadā <br />saṃsāre saratāṃ punaḥ punar aho yātaṃ vṛthā jīvitam ||
               	 <span class="ref">CVSam_4.3</span></p>
            	
            <p id="CVSam_4.4">
               	  dṛṣṭā bālakaceṣṭā yauvanadarpo 'tha vṛddhavairāgyam |<br />
               	  sāpi gatā so 'pi gatas tad api gataṃ svapnamāyeyam ||
               	 <span class="ref">CVSam_4.4</span></p>
            	
            <p id="CVSam_4.5">
               	  punaḥpunarjanmasahasrahetur malīmasaḥ snehasamo 'sti nānyaḥ |<br />
               	  puṃsaḥ pradīpasya ca yaḥ karoti sevonmukhatvaṃ gṛhasaṃvibhāge ||
               	 <span class="ref">CVSam_4.5</span></p>
            	
            <p id="CVSam_4.6">
               	  ākrāntaṃ piśunair narendrabhavanaṃ vidyāgṛhaṃ matsarair <br />āyāsair draviṇaṃ kulaṃ kutanayair nānāvitogaiḥ sukham |<br />
               	  sādhutvaṃ khalavañcanāparibhavaiś cintāsahasrair manas <br />tan nāsty eva na yat saroṣakaluṣaṃ nirdoṣa ekaḥ śamaḥ ||
               	 <span class="ref">CVSam_4.6</span></p>
            	
            <p id="CVSam_4.7">
               	  bhoge rogabhayaṃ sukhe kṣayabhayaṃ vitte 'gnibhūbhṛdbhayaṃ <br />dāsye svāmibhayaṃ gune khalabhayaṃ vaṃśe kuyoṣidbhayam |<br />
               	  māne mlānibhayaṃ jaye ripubhayaṃ kāye kṛtāntād bhayaṃ <br />sarvaṃ nāma bhave bhaved bhayam aho vairāgyam evābhayam ||
               	 <span class="ref">CVSam_4.7</span></p>
            	
            <p id="CVSam_4.8">
               	  kṛtaṃ śamajalena yair viratatīvratṛṣṇaṃ manaḥ <br />paraṃ bhavaparābhavoddharaṇadhīradhuryair na te |<br />
               	  bhajanti jananījanaprasṛtadugdhadhārāghana-<br />stanapraṇayi tat punar daśanaśūnyam āsyaṃ narāḥ ||
               	 <span class="ref">CVSam_4.8</span></p>
            	
            <p id="CVSam_4.9">
               	  utsṛjya saṃtoṣasukhāmṛtāni prītyai parārādhanasādhanāni |<br />
               	  aho nu mānāni dhanāni puṃsāṃ ghanāni nidrāsukhasādhanāni ||
               	 <span class="ref">CVSam_4.9</span></p>
            	
            <p id="CVSam_4.10">
               	  vivekasvādhīne vijanagamane janmaśamane <br />vikāre saṃsāre vyasanaparihāre 'pi sukare |<br />
               	  puraṃ lajjā sādhoḥ prasavasamaye śoṇitamaye <br />punaḥ pāṇiṃ mūrdhni kṣipati yadi dhātrīti patitaḥ ||
               	 <span class="ref">CVSam_4.10</span></p>
            	
            <p id="CVSam_4.11">
               	  āyāsaprasave vicāravirase lajjājugupsāspade <br />rāgāndhā viramanti naiva kupade strībhoganāmni cyutāḥ |<br />
               	  cittaṃ nāsti sacetsām api nijākarṣe vimarṣaḥ kṣaṇaṃ <br />ratyanyeṣu paraṅmukhatvam aniśaṃ prāpnoti nāyaṃ janaḥ ||
               	 <span class="ref">CVSam_4.11</span></p>
            	
            <p id="CVSam_4.12">
               	  keśākule raktakaṣāyapaṅkakapālabhāji prakaṭāsthidante |<br />
               	  kāyaśmaśāne ramate 'ṅganānāṃ kāmākulaḥ kāmukakākalokaḥ ||
               	 <span class="ref">CVSam_4.12</span></p>
            	
            <p id="CVSam_4.13">
               	  aho tṛṣṇā veśyā sakalajanatāmohanakarī <br />vidagdhā mugdhānāṃ harati vivaśānāṃ śamadhanam |<br />
               	  vipaddīkṣādakṣāsahataralatāraiḥ praṇayinī-<br />kaṭākṣaiḥ kūṭākṣaiḥ kapaṭakuṭilaiḥ kāmakitavaḥ ||
               	 <span class="ref">CVSam_4.13</span></p>
            	
            <p id="CVSam_4.14">
               	  bālyaṃ kulīrajananījanakapramohaṃ <br />tadyauvanaṃ kulaṭabhāsubhagopayogam |<br />
               	  vṛddhatvam apy upacitaṃ kukalatraputraiḥ <br />satyaṃ na kiṃcid idam atra khacitramitram ||
               	 <span class="ref">CVSam_4.14</span></p>
            	
            <p id="CVSam_4.15">
               	  na kasya kurvanti śamopadeśaṃ svapnopamāni priyasaṃgatāni |<br />
               	  jarānipītani ca yauvanāni kṛtāntadaṣṭāni ca jīvitāni ||
               	 <span class="ref">CVSam_4.15</span></p>
            	
            <p id="CVSam_4.16">
               	  cintyante yadi nāma rāmanahuṣaśvetādirājarṣayaḥ <br />kiṃ tair yāti viśālakālakalanāmīlatkathākautukaiḥ |<br />
               	  gaṇyantāṃ svadṛśaiva bhūrivibhavā dṛṣṭāś ca naṣṭāś ca ye <br />tasmāt sarvam anityatākavalitaṃ jñātvā śamaḥ smaryatām ||
               	 <span class="ref">CVSam_4.16</span></p>
            	
            <p id="CVSam_4.17">
               	  yadā lolā lakṣmīḥ kṣitipatiraṇāraṇyahariṇī <br />yadā svapnomeṣā tanughanataḍidyauvanaruciḥ |<br />
               	  yadā kālaḥ kāmaṃ janajalajakiñjalkamadhupas <br />tadā saṃsāre 'sminn avibudhamano noparamate ||
               	 <span class="ref">CVSam_4.17</span></p>
            	
            <p id="CVSam_4.18">
               	  saṃtoṣāmbhaḥ pibati nibhṛtasvaccham icchāmayūrī <br />bhrāntvā cāntaḥkaraṇahariṇo yāti viśrāntim antaḥ |<br />
               	  līnaś cāyaṃ śamatarujale śītale tāpatāntiṃ <br />mīlatkāmas tyajati niyataṃ mattacittadvipendraḥ ||
               	 <span class="ref">CVSam_4.18</span></p>
            	
            <p id="CVSam_4.19">
               	  yāte bhoge smaraṇapadavīṃ saktanānāviyoge <br />śokaḥ stokaṃ spṛśati na manaḥ sarvathā nirvyathānām |<br />
               	  kāle kāle kila kalayatām antavatsarvamantaḥ <br />prāyaḥ kāyakṣayaparicaye niścaye nirbharaṃ naḥ ||
               	 <span class="ref">CVSam_4.19</span></p>
            	
            <p id="CVSam_4.20">
               	  yātu vyaktiṃ kusumasamayaḥ saṃcayaḥ saurabhāṇāṃ <br />khe khelanto malayanilayāḥ saṃtataṃ vāntu vātāḥ |<br />
               	  kāmaḥ kāmaṃ kṣapayatu dhṛtiṃ pakṣmalākṣīkaṭākṣaiḥ <br />śāntiś citte sthirasukhasakhī nirvikāre mamāstu ||
               	 <span class="ref">CVSam_4.20</span></p>
            	
            <p id="CVSam_4.21">
               	  jarānigīrṇe subhagābhimāne mlāne śanair bhūtilatāpratāne |<br />
               	  dhanāvadāne śithilābhimāne dhṛtir nidhāne praśamābhidhāne ||
               	 <span class="ref">CVSam_4.21</span></p>
            	
            <p id="CVSam_4.22">
               	  rāgeṇa sārdhaṃ vayasi prayāte gateṣu bhogeṣu saha spṛhābhiḥ |<br />
               	  dehe ca mohena samaṃ pralīne nirargalo 'sāv apavargamārgaḥ ||
               	 <span class="ref">CVSam_4.22</span></p>
            	
            <p id="CVSam_4.23">
               	  cittaṃ vātavikāsipāṃsusacivaṃ rūpaṃ dināntātapaṃ <br />bhogaṃ durgatagehabandhacapalaṃ puṣpasmitaṃ yauvanam |<br />
               	  svapnaṃ bandhusamāgamaṃ tanum api prasthānapuṇyaprapāṃ <br />nityaṃ cintayatāṃ bhavanti na satāṃ bhūyo bhavagranthayaḥ ||
               	 <span class="ref">CVSam_4.23</span></p>
            	
            <p id="CVSam_4.24">
               	  abhinnārthānarthaḥ suhṛdariparicchedarahitaḥ <br />samāvajñāmānaḥ sadṛśasukhaduḥkhavyatirekaḥ |<br />
               	  na maunī nāmaunī vanajalasamānāsanamanā <br />na dainyaṃ nādainyaṃ spṛśati guṇanairguṇyavirataḥ ||
               	 <span class="ref">CVSam_4.24</span></p>
            	
            <p id="CVSam_4.25">
               	  sā dūre haricandanasya na paraṃ hāreṇa kiṃ hāritā <br />no kāntākucamaṇḍalasya sulabhā candre daridre kutaḥ |<br />
               	  gīte saṃgatir eva nāsti samatā tasyāṃ na siddhāmadhor <br />nairāśye sahasaiva cetasi kṛte yā prītir ujjṛmbhate ||
               	 <span class="ref">CVSam_4.25</span></p>
            	
            <p id="CVSam_4.26">
               	  labdhāvadhiḥ satyasukhāmṛtasya navapramodādbhutapūrṇakāmaḥ |<br />
               	  bhārāvatārād iva nirvṛto 'haṃ tyāgena sarvāgrahasaṃgrahāṇām ||
               	 <span class="ref">CVSam_4.26</span></p>
            	
            <p id="CVSam_4.27">
               	  dhanārjanavicintanaṃ hṛdayaropitāśāvanaṃ <br />vṛthā caraṇaśātanaṃ khalakadaryasaṃsevanam |<br />
               	  sadā vyasanaśocanaṃ priyaviyogadīnānanaṃ <br />vihāya gṛhamajjanaṃ vrajati puṇyavān nirjanam ||
               	 <span class="ref">CVSam_4.27</span></p>
            	
            <p id="CVSam_4.28">
               	  nāsti svastikaraḥ paraḥ paribhavo dharmātmanāṃ prāṇinām <br />āpattāpaśamakṣamaṃ dhanasamaṃ nānyatkriyājīvitam |<br />
               	  saṃsāre param asti no 'tra sukhadaṃ ramyaṃ na rāmānanāt <br />sarvakleśavināśanirvrtirasaḥ ko nāma mokṣāt paraḥ ||
               	 <span class="ref">CVSam_4.28</span></p>
            	
            <p id="CVSam_4.29">
               	  caturvargopadeśena kṣemendreṇa yad arjitam |<br />
               	  puṇyaṃ tenāstu loko 'yaṃ caturvargasya bhājanam ||
               	 <span class="ref">CVSam_4.29</span></p>
            	
            <p>iti mokṣapraśaṃsā nāma caturthaḥ paricchedaḥ |</p>
            
         </div>
         
         	
         <p>samāpto 'yaṃ caturvargasaṃgrahaḥ |</p>
         
         
      </div>
   </body>
</html>