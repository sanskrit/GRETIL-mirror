<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title>Ādiśeṣa: Paramārthasāra (GRETIL)
	</title><style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style></head>
   <body>
      <h1>Ādiśeṣa: Paramārthasāra</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_AdizeSa-paramArthasAra.xml">sa_AdizeSa-paramArthasAra.xml</a> with a rudimentary header. For a more extensive header please refer to the source
         file.
         
      </p>
      <p class="noindent"><b>Data entry: </b>Daniele Cuneo
      </p>
      <p class="noindent"><b>Contribution: </b>Daniele Cuneo
      </p>
      <p class="noindent"><b>Date of this version: </b>2019-05-13
      </p>
      <h4>
         <if test="fileDesc/sourceDesc/@xml:id" id=""></if>
         	  Source:
         	
      </h4>
      <ul class="dash">
         <li id="Danielson1980">Henry Danielson: The Essence of Supreme Truth (Paramārthasāra). Sanskrit text with translation and
            notes. Leiden 1980 (Nisaba 10).
         </li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen
      </p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	  If anyone wishes to assert copyright over this file, please contact the GRETIL
         management at gretil(at)sub(dot)uni-goettingen(dot)de.
         	  The file will be immediately removed pending resolution of the claim.
      </p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none
      </p>
      <hr />
      <h2>Text</h2>
      <div xml:lang="sa-Latn">
         
         <p id="PAS_1">
            	paraṃ parasyāḥ prakṛter anādim ekaṃ niviṣṭaṃ bahudhā guhāsu |<br />
            	sarvālayaṃ sarvacarācarasthaṃ tvām eva viṣṇuṃ śaranaṃ prapadye ||
             <span class="ref">PAS_1</span></p>
         
         <p id="PAS_2">
            	ātmāmburāśau nikhilo 'pi loko magno 'pi nācāmati nekṣate ca |<br />
            	āścaryam etan mṛgatṛṣṇikābhe bhavāmburāśau ramate mṛṣaiva ||
             <span class="ref">PAS_2</span></p>
         
         <p id="PAS_3">
            	garbhagṛhavāsasambhavajanmajarāmaraṇaviprayogābdhau |<br />
            	jagad ālokya nimagnaṃ prāha guruṃ prāñjaliḥ śiṣyaḥ ||
             <span class="ref">PAS_3</span></p>
         
         <p id="PAS_4">
            	tvaṃ sāṅgavedavettā bhettā saṃśayagaṇasya ṛtavaktā |<br />
            	saṃsārārṇavataraṇapraśnaṃ pṛcchāmy ahaṃ bhagavan ||
             <span class="ref">PAS_4</span></p>
         
         <p id="PAS_5">
            	dīrghe 'smin saṃsāre saṃsarataḥ kasya kena sambandhaḥ |<br />
            	karma śubhāśubhaphaladam anubhavati gatāgatair iha kaḥ ||
             <span class="ref">PAS_5</span></p>
         
         <p id="PAS_6">
            	karmaguṇajālabaddho jīvaḥ saṃsarati kośakāra iva |<br />
            	mohāndhakāragahanāt tasya kathaṃ bandhanān mokṣaḥ ||
             <span class="ref">PAS_6</span></p>
         
         <p id="PAS_7">
            	guṇapuruṣavibhāgajñe dharmādharmau na bandhakau bhavataḥ |<br />
            	iti gaditapūrvavākyaiḥ prakṛtiṃ puruṣaṃ ca me brūhi ||
             <span class="ref">PAS_7</span></p>
         
         <p id="PAS_8">
            	ity ādhāro bhagavān pṛṣṭaḥ śiṣyeṇa taṃ sa hovāca |<br />
            	viduṣām apy atigahanaṃ vaktavyam idaṃ śṛṇu tathāpi tvam ||
             <span class="ref">PAS_8</span></p>
         
         <p id="PAS_9">
            	satyam iva jagad asatyaṃ mūlaprakṛter idaṃ kṛtaṃ yena |<br />
            	taṃ praṇipatyopendraṃ vakṣye paramārthasāram idam ||
             <span class="ref">PAS_9</span></p>
         
         <p id="PAS_10">
            	avyaktād aṇḍam abhūd aṇḍād brahmā tataḥ prajāsargaḥ |<br />
            	māyāmayī pravṛttiḥ saṃhriyata iyaṃ punaḥ kramaśaḥ ||
             <span class="ref">PAS_10</span></p>
         
         <p id="PAS_11">
            	māyāmayo 'py acetā guṇakaraṇagaṇaḥ karoti karmāṇi |<br />
            	tadadhiṣṭātā dehī sacetano 'pi na karoti kiṃcid api ||
             <span class="ref">PAS_11</span></p>
         
         <p id="PAS_12">
            	yadvad acetanam api san nikaṭasthe bhrāmake bhramati loham |<br />
            	tadvat karaṇasamūhaś ceṣṭati cidadhiṣṭhite dehe ||
             <span class="ref">PAS_12</span></p>
         
         <p id="PAS_13">
            	yadvat savitary udite karoti karmāṇi jīvaloko 'yam |<br />
            	na ca tāni karoti ravir na kārayati tadvad ātmāpi ||
             <span class="ref">PAS_13</span></p>
         
         <p id="PAS_14">
            	manaso 'haṃkāravimūrcchitasya caitanyabodhitasyeha |<br />
            	puruṣābhimānasukhaduḥkhabhāvanā bhavati mūḍhasya ||
             <span class="ref">PAS_14</span></p>
         
         <p id="PAS_15">
            	kartā bhoktā draṣṭāsmi karmaṇām uttamādīnām |<br />
            	iti tat svabhāvavimalo 'bhimanyate sarvago 'py ātmā ||
             <span class="ref">PAS_15</span></p>
         
         <p id="PAS_16">
            	nānāvidhavarṇānāṃ varṇaṃ dhatte yathāmalaḥ sphaṭikaḥ |<br />
            	tadvad upādher guṇabhāvitasya bhāvaṃ vibhur dhatte ||
             <span class="ref">PAS_16</span></p>
         
         <p id="PAS_17">
            	gacchati gacchati salile dinakarabimbaṃ sthite sthitiṃ yāti |<br />
            	antaḥkaraṇe gacchati gacchaty ātmāpi tadvad iha ||
             <span class="ref">PAS_17</span></p>
         
         <p id="PAS_18">
            	rāhur adṛśyo 'pi yathā śaśibimbasthaḥ prakāśate jagati |<br />
            	sarvagato 'pi tathātmā buddhistho dṛśyatām eti ||
             <span class="ref">PAS_18</span></p>
         
         <p id="PAS_19">
            	sarvagataṃ nirupamam advaitaṃ tac cetasā gamyam |<br />
            	yad buddhigataṃ brahmopalabhyate śiṣya bodhyaṃ tat ||
             <span class="ref">PAS_19</span></p>
         
         <p id="PAS_20">
            	buddhimano'haṃkārās tanmātrendriyagaṇāś ca bhūtagaṇaḥ |<br />
            	saṃsārasargaparirakṣaṇakṣamāḥ prākṛtā heyāḥ ||
             <span class="ref">PAS_20</span></p>
         
         <p id="PAS_21">
            	dharmādharmau sukhaduḥkhakalpanā svarganarakavāsaś ca |<br />
            	utpattinidhanavarṇāśramā na santīha paramārthe ||
             <span class="ref">PAS_21</span></p>
         
         <p id="PAS_22">
            	mṛgatṛṣṇāyām udakaṃ śuktau rajataṃ bhujaṃgamo rajjvām |<br />
            	taimirikacandrayugavad bhrāntaṃ nikhilaṃ jagadrūpam ||
             <span class="ref">PAS_22</span></p>
         
         <p id="PAS_23">
            	yadvad dinakara eko vibhāti salilāśayeṣu sarveṣu |<br />
            	tadvat sakalopadhiṣv avasthito bhāti paramātmā ||
             <span class="ref">PAS_23</span></p>
         
         <p id="PAS_24">
            	kham iva ghaṭādiṣv antar bahiḥ sthitaṃ brahma sarvapiṇḍeṣu |<br />
            	dehe 'ham ity anātmani buddhiḥ saṃsārabandhāya ||
             <span class="ref">PAS_24</span></p>
         
         <p id="PAS_25">
            	sarvavikalpanahīnaḥ śuddho buddho 'jarāmaraḥ śāntaḥ |<br />
            	amalaḥ sakṛd vibhātaś cetana ātmā khavad vyāpī ||
             <span class="ref">PAS_25</span></p>
         
         <p id="PAS_26">
            	rasaphāṇitaśarkarikāguḍakhaṇḍā vikṛtayo yathaivekṣoḥ |<br />
            	tadvad avasthābhedāḥ paramātmany eva bahurūpāḥ ||
             <span class="ref">PAS_26</span></p>
         
         <p id="PAS_27">
            	vijñānāntaryāmiprāṇavirāḍdehajātipiṇḍāntāḥ |<br />
            	vyavahārās tasyātmany ete 'vasthāviśeṣāḥ syuḥ ||
             <span class="ref">PAS_27</span></p>
         
         <p id="PAS_28">
            	rajjvāṃ nāsti bhujaṃgaḥ sarpabhayaṃ bhavati hetunā kena |<br />
            	tadvad dvaitavikalpabhrāntir avidyā na satyam idam ||
             <span class="ref">PAS_28</span></p>
         
         <p id="PAS_29">
            	etat tad andhakāraṃ yad anātmany ātmatā bhrāntyā |<br />
            	na vidanti vāsudevaṃ sarvātmānaṃ narā mūḍhāḥ ||
             <span class="ref">PAS_29</span></p>
         
         <p id="PAS_30">
            	prāṇādyanantabhedair ātmānaṃ saṃvitatya jālam iva |<br />
            	saṃharati vāsudevaḥ svavibhūtyā krīḍamāna iva ||
             <span class="ref">PAS_30</span></p>
         
         <p id="PAS_31">
            	tribhir eva viśvataijasaprājñais tair ādimadhyanidhanākhyaiḥ |<br />
            	jāgratsvapnasuṣuptair bhramabhūtaiś chāditaṃ turyam ||
             <span class="ref">PAS_31</span></p>
         
         <p id="PAS_32">
            	mohayatīvātmānaṃ svamāyayā dvaitarūpayā devaḥ |<br />
            	upalabhate svayam evaṃ guhāgataṃ puruṣam ātmānam ||
             <span class="ref">PAS_32</span></p>
         
         <p id="PAS_33">
            	jvalanād dhūmodgatibhir vividhākṛtir ambare yathā bhāti |<br />
            	tadvad viṣṇau sṛṣṭiḥ svamāyayā dvaitavistarā bhāti ||
             <span class="ref">PAS_33</span></p>
         
         <p id="PAS_34">
            	śānta iva manasi sānte hṛṣṭe hṛṣṭa iva mūḍha iva mūḍhe |<br />
            	vyavahārastho na punaḥ paramārthata īśvaro bhavati ||
             <span class="ref">PAS_34</span></p>
         
         <p id="PAS_35">
            	jaladaharadhūmodgatibhir malinīkriyate yathā na gaganatalam |<br />
            	tadvat prakṛtivikārair aparāmṛṣṭaḥ paraḥ puruṣaḥ ||
             <span class="ref">PAS_35</span></p>
         
         <p id="PAS_36">
            	eksaminn api ca ghaṭe dhūmādimalavṛte śeṣāḥ |<br />
            	na bhavanti malopetā yadvad jīvo 'pi tadvad iha ||
             <span class="ref">PAS_36</span></p>
         
         <p id="PAS_37">
            	dehendriyeṣu niyatāḥ karma guṇāḥ kurvate svabhogārtham |<br />
            	nāhaṃ kartā na mameti jānataḥ karma naiva badhnāti ||
             <span class="ref">PAS_37</span></p>
         
         <p id="PAS_38">
            	anyaśarīreṇa kṛtaṃ karma bhaved yena deha utpannaḥ |<br />
            	tad avaśyaṃ bhoktavyaṃ bhogād eva kṣayo 'sya nirdiṣṭaḥ ||
             <span class="ref">PAS_38</span></p>
         
         <p id="PAS_39">
            	prāgjñānotpatticitaṃ yat karma jñānaśikhiśikhālīḍham |<br />
            	bījam iva dahanadagdhaṃ janmasamarthaṃ na tad bhavati ||
             <span class="ref">PAS_39</span></p>
         
         <p id="PAS_40">
            	jñānotpatter ūrdhvaṃ kriyamānaṃ karma yat tad api nāma |<br />
            	na śliṣyati kartāraṃ puṣkarapattraṃ yathā vāri ||
             <span class="ref">PAS_40</span></p>
         
         <p id="PAS_41">
            	vāgdehamānasair iha karmacayaḥ kriyata iti buddhāḥ prāhuḥ |<br />
            	eko 'pi nāham eṣāṃ kartā tatkarmaṇāṃ nāsmi ||
             <span class="ref">PAS_41</span></p>
         
         <p id="PAS_42">
            	karmaphalabījanāśāj janmavināśo na cātra saṃdehaḥ |<br />
            	buddhvaivam apagatatamāḥ savitevābhāti bhārūpaḥ ||
             <span class="ref">PAS_42</span></p>
         
         <p id="PAS_43">
            	yadvad iṣīkātūlaṃ pavanoddhūtaṃ hi daśa diśo yāti |<br />
            	brahmaṇi tattvajñānāt tathaiva karmāṇi tattvavidaḥ ||
             <span class="ref">PAS_43</span></p>
         
         <p id="PAS_44">
            	kṣīrād uddhṛtam ājyaṃ kṣiptaṃ yadvan na pūrvavat tasmin |<br />
            	prakṛtiguṇebhyas tadvat pṛthakkṛtaś cetano nātmā ||
             <span class="ref">PAS_44</span></p>
         
         <p id="PAS_45">
            	guṇamayamāyāgahanaṃ nirdhūya yathā tamaḥ sahasrāṃśuḥ |<br />
            	bāhyābhyantaracārī saindhavaghanavad bhavet puruṣaḥ ||
             <span class="ref">PAS_45</span></p>
         
         <p id="PAS_46">
            	yadvad deho 'vayavā mṛd eva tasya vikārajātāni |<br />
            	tadvat sthāvarajaṅgamam advaitaṃ dvaitavad bhāti ||
             <span class="ref">PAS_46</span></p>
         
         <p id="PAS_47">
            	ekasmāt kṣetrajñād bahvyaḥ kṣetrajñajātayo jātāḥ |<br />
            	lohagatād iva dahanāt samantato viṣphuliṅgagaṇāḥ ||
             <span class="ref">PAS_47</span></p>
         
         <p id="PAS_48">
            	te guṇasaṃgamadoṣād baddhā iva dhānyajātayaḥ svatuṣaiḥ |<br />
            	janma labhante tāvad yāvan na jñānavahninā dagdhāḥ ||
             <span class="ref">PAS_48</span></p>
         
         <p id="PAS_49">
            	triguṇā caitanyātmani sarvagate 'vasthite 'khilādhāre |<br />
            	kurute sṛṣṭim avidyā sarvatra spṛśyate tayā nātmā ||
             <span class="ref">PAS_49</span></p>
         
         <p id="PAS_50">
            	rajjvāṃ bhujaṃgahetuḥ prabhavavināśau yathā na staḥ |<br />
            	jagadutpattivināśau na ca kāraṇam asti tadvad iha ||
             <span class="ref">PAS_50</span></p>
         
         <p id="PAS_51">
            	janmavināśanagamanāgamamalasambandhavarjito nityam |<br />
            	ākāśa iva ghaṭādiṣu sarvātmā sarvadopetaḥ ||
             <span class="ref">PAS_51</span></p>
         
         <p id="PAS_52">
            	karmaśubhāśubhaphalasukhaduḥkhair yogo bhavaty upādhīnām |<br />
            	tatsaṃsargād bandhas taskarasaṃgād ataskaravad ||
             <span class="ref">PAS_52</span></p>
         
         <p id="PAS_53">
            	dehaguṇakaraṇagocarasaṃgāt puruṣasya yāvad iha bhāvaḥ |<br />
            	tāvan māyāpāśaiḥ saṃsāre baddha iva bhāti ||
             <span class="ref">PAS_53</span></p>
         
         <p id="PAS_54">
            	mātṛpitṛputrabāndhavadhanabhogavibhāgasaṃmūḍhāḥ |<br />
            	janmajarāmaraṇamaye cakra iva bhrāmyate jantuḥ ||
             <span class="ref">PAS_54</span></p>
         
         <p id="PAS_55">
            	lokavyvahārakṛtāṃ ya ihāvidyām upāsate mūḍhāḥ |<br />
            	te jananamaraṇadharmāṇo 'ndhaṃ tama etya khidyante ||
             <span class="ref">PAS_55</span></p>
         
         <p id="PAS_56">
            	himaphenabudbudā iva jalasya dhūmo yathā vahneḥ |<br />
            	tadvat svabhāvabhūtā māyaiṣā kīrtitā viṣṇoḥ ||
             <span class="ref">PAS_56</span></p>
         
         <p id="PAS_57">
            	evaṃ dvaitavikalpāṃ bhramasvarūpāṃ vimohanīṃ māyām |<br />
            	utsṛjya sakalaniṣkalam advaitaṃ bhāvayed brahma ||
             <span class="ref">PAS_57</span></p>
         
         <p id="PAS_58">
            	yadvat salile salilaṃ kṣīre kṣiraṃ samīraṇe vāyuḥ |<br />
            	tadvad brahmaṇi vimale bhāvanayā tanmayatvam upayāti ||
             <span class="ref">PAS_58</span></p>
         
         <p id="PAS_59">
            	itthaṃ dvaitasamūhe bhāvanayā brahmabhūyam upayāte |<br />
            	ko mohaḥ kaḥ śokaḥ sarvaṃ brahmāvalokayataḥ ||
             <span class="ref">PAS_59</span></p>
         
         <p id="PAS_60">
            	vigatopādhiḥ sphaṭikaḥ svaprabhayā bhāti nirmalo yadvat |<br />
            	cidīpaḥ svaprabhayā tathā vibhātīha nirupādhiḥ ||
             <span class="ref">PAS_60</span></p>
         
         <p id="PAS_61">
            	guṇagaṇakaraṇaśarīraprāṇais tanmātrajātisukhaduḥkhaiḥ |<br />
            	aparāmṛṣṭo vyāpī cidrūpo 'yaṃ sadā vimalaḥ ||
             <span class="ref">PAS_61</span></p>
         
         <p id="PAS_62">
            	draṣṭā śrotā ghrātā sparśayitā rasayitā grahītā ca |<br />
            	dehī dehendriyadhīvivarjitaḥ syān na kartāsau ||
             <span class="ref">PAS_62</span></p>
         
         <p id="PAS_63">
            	eko naikatrāvasthito 'ham aiśvaryayogato vyāptaḥ |<br />
            	ākāśavad akhilam idaṃ na kaścid apy atra saṃdehaḥ ||
             <span class="ref">PAS_63</span></p>
         
         <p id="PAS_64">
            	ātmaivedaṃ sarvaṃ niṣkalasakalaṃ yadaiva bhāvayati |<br />
            	mohagahanād viyuktas tadaiva parameśvarībhūtaḥ ||
             <span class="ref">PAS_64</span></p>
         
         <p id="PAS_65">
            	yad yat siddhāntāgamatarkeṣu prabruvanti rāgāndhāḥ |<br />
            	anumodāmas tat tat teṣāṃ sarvātmavādadhiyā ||
             <span class="ref">PAS_65</span></p>
         
         <p id="PAS_66">
            	sarvākāro bhagavān upāsyate yena yena bhāvena |<br />
            	taṃ taṃ bhāvaṃ bhūtvā cintāmaṇivat samabhyeti ||
             <span class="ref">PAS_66</span></p>
         
         <p id="PAS_67">
            	nārāyaṇam ātmānaṃ jñātvā sargasthitipralayahetum |<br />
            	sarvajñaḥ sarvagataḥ sarvaḥ sarveśvaro bhavati ||
             <span class="ref">PAS_67</span></p>
         
         <p id="PAS_68">
            	ātmajñas tarati śucaṃ yasmād vidvān bibheti na kutaścit |<br />
            	mṛtyor api maraṇabhayaṃ na bhavaty anyat kutas tasya ||
             <span class="ref">PAS_68</span></p>
         
         <p id="PAS_69">
            	kṣayavṛddhivadhyaghātakabandhanamokṣair vivarjitaṃ nityam |<br />
            	paramārthatattvam etad yad ato 'nyat tad anṛtaṃ sarvam ||
             <span class="ref">PAS_69</span></p>
         
         <p id="PAS_70">
            	evaṃ prakṛtiṃ puruṣaṃ vijñāya nirastakalpanājālaḥ |<br />
            	ātmārāmaḥ praśamaṃ samāsthitaḥ kevalībhavati ||
             <span class="ref">PAS_70</span></p>
         
         <p id="PAS_71">
            	nalakadaliveṇuvāṇā naśyanti yathā svapuṣpam āsādya |<br />
            	tadvat svabhāvabhūtāḥ svabhāvatāṃ prāpya naśyanti ||
             <span class="ref">PAS_71</span></p>
         
         <p id="PAS_72">
            	bhinne 'jñānagranthau chinne saṃśayagaṇe śubhe kṣīṇe |<br />
            	dagdhe ca janmabīje paramātmānaṃ hariṃ yāti ||
             <span class="ref">PAS_72</span></p>
         
         <p id="PAS_73">
            	mokṣasya naiva kiṃcid dhāmāsti na cāpi gamanam anyatra |<br />
            	ajñānamayagranther bhedo yas taṃ vidur mokṣam ||
             <span class="ref">PAS_73</span></p>
         
         <p id="PAS_74">
            	buddhvaivam asatyam idaṃ viṣṇor māyātmakaṃ jagadrūpam |<br />
            	vigatadvandvopādhikabhogāsaṃgo bhavec chāntaḥ ||
             <span class="ref">PAS_74</span></p>
         
         <p id="PAS_75">
            	buddhvā vibhaktāṃ prakṛtiṃ puruṣaḥ saṃsāramadhyago bhavati |<br />
            	nirmuktaḥ sarvakarmabhir ambujapattraṃ yathā salilaiḥ ||
             <span class="ref">PAS_75</span></p>
         
         <p id="PAS_76">
            	aśnan yadvā tadvā saṃvīto yena kenacic chāntaḥ |<br />
            	yatra kvacana ca śāyī vimucyate sarvabhūtātmā ||
             <span class="ref">PAS_76</span></p>
         
         <p id="PAS_77">
            	hayamedhasaharāṇy apy atha kurute brahmaghātalakṣāṇi |<br />
            	paramārthavin na puṇyair na ca pāpaiḥ spṛśyate vimalaḥ ||
             <span class="ref">PAS_77</span></p>
         
         <p id="PAS_78">
            	madakopaharṣamatsaraviṣādabhayaparuṣavarjy avāgbuddhiḥ |<br />
            	niḥstotravaṣaṭkāro jaḍavad vicared agādhamatiḥ ||
             <span class="ref">PAS_78</span></p>
         
         <p id="PAS_79">
            	utpattināśavarjitam evaṃ paramārtham upalabhya |<br />
            	kṛtakṛtyasaphalajanmā sarvagatas tiṣṭhati yatheṣṭam ||
             <span class="ref">PAS_79</span></p>
         
         <p id="PAS_80">
            	vyāpinam abhinnam itthaṃ sarvātmānaṃ vidhūtanānātvam |<br />
            	nirupamaparamānandaṃ yo veda sa tanmayo bhavati ||
             <span class="ref">PAS_80</span></p>
         
         <p id="PAS_81">
            	tīrthe śvapacagṛhe vā naṣṭasmṛtir api parityajan deham |<br />
            	jñānasamakālamuktaḥ kaivalyaṃ yāti hataśokaḥ ||
             <span class="ref">PAS_81</span></p>
         
         <p id="PAS_82">
            	puṇyāya tīrthasevā nirayāya śvapacasadananidhanagatiḥ |<br />
            	puṇyāpuṇyakalaṃkasparśābhāve tu kiṃ tena ||
             <span class="ref">PAS_82</span></p>
         
         <p id="PAS_83">
            	vṛkṣāgrāc cyutapādo yadvad anicchan naraḥ kṣitau patati |<br />
            	tadvad guṇapuruṣajño 'nicchann api kevalībhavati ||
             <span class="ref">PAS_83</span></p>
         
         <p id="PAS_84">
            	paramārthamārgasādhanam ārabhyāprāpya yogam api nāma |<br />
            	suralokabhogabhogī muditamanā modate suciram ||
             <span class="ref">PAS_84</span></p>
         
         <p id="PAS_85">
            	viṣayeṣu sārvabhaumaḥ sarvajanaiḥ pūjyate yathā rājā |<br />
            	bhuvaneṣu sarvadevair yogabhraṣṭas tathā pūjyaḥ ||
             <span class="ref">PAS_85</span></p>
         
         <p id="PAS_8">
            	mahatā kālena mahān mānuṣyaṃ prāpya yogam abhyasya |<br />
            	prāpnoti divyam amṛtaṃ yat tat paramaṃ padaṃ viṣṇoḥ ||
             <span class="ref">PAS_8</span></p>
         
         <p id="PAS_87">
            	vedāntaśāstram akhilaṃ vilokya śeṣas tu jagadādhāraḥ |<br />
            	āryapañcāśītyā babandha paramārthasāram idam ||
             <span class="ref">PAS_87</span></p>
         
         <p>iti paramārthasāraṃ samāptam ||</p>
         
      </div>
   </body>
</html>