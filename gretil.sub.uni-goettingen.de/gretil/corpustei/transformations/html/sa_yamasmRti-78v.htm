<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title>Yamasmṛti (78-verse version) (GRETIL)
	</title><style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style></head>
   <body>
      <h1>Yamasmṛti (78-verse version)</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_yamasmRti-78v.xml">sa_yamasmRti-78v.xml</a> with a rudimentary header. For a more extensive header please refer to the source
         file.
         
      </p>
      <p class="noindent"><b>Data entry: </b>Jürgen Neuß
      </p>
      <p class="noindent"><b>Contribution: </b>Jürgen Neuß
      </p>
      <p class="noindent"><b>Date of this version: </b>2020-01-21
      </p>
      <h4>
         <if test="fileDesc/sourceDesc/@xml:id" id=""></if>
         	  Source:
         	
      </h4>
      <ul class="dash">
         <li id="Sastri1952">Haridatta Sastri (ed.): The Smriti Sandarbha (6 Vols.). Calcutta 1952/1957 (Gurumandal Series 9).</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen
      </p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	  If anyone wishes to assert copyright over this file, please contact the GRETIL
         management at gretil(at)sub(dot)uni-goettingen(dot)de.
         	  The file will be immediately removed pending resolution of the claim.
      </p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none
      </p>
      <h4>Notes:</h4>
      <notesStmt xmlns="http://www.tei-c.org/ns/1.0">
         	
         <p xmlns="http://www.w3.org/1999/xhtml">This is the shortest version of the Yamasmṛti, containing 78 verses.</p>
         	
         	
         <p xmlns="http://www.w3.org/1999/xhtml">Based on <a href="Sastri1952">The Smriti Sandarbha</a>, pp. 2083-90.
         </p>
         
      </notesStmt>
      <hr />
      <h2>Text</h2>
      <div xml:lang="sa-Latn">
         
         	
         <h3>atha yamasmṛtiḥ ||</h3>
         
         	
         <p>śrīgaṇeśāya namaḥ ||</p>
         
         	
         <p>atha prāyaścittavarṇanam</p>
         	
         	
         <p id="YamS-78v_1">
            	  athāto hy asya dharmasya prāyaścittābhidhāyakam /<br />
            	  caturṇām api varṇānāṃ dharmaśāstraṃ pravartate //
            	 <span class="ref">YamS-78v_1</span></p>
         
         	
         <p id="YamS-78v_2">
            	  jalāgnyudvandhanabhraṣṭāḥ prabrajyānaśanacyutāḥ /<br />
            	  viṣaprapatanaprāyaśastraghātacyutāśca ye //
            	 <span class="ref">YamS-78v_2</span></p>
         
         	
         <p id="YamS-78v_3">
            	  sarve te pratyavasitāḥ sarvalokavahiṣkṛtāḥ /<br />
            	  cāndrāyaṇena śuddhyanti taptakṛcchradvayena vā //
            	 <span class="ref">YamS-78v_3</span></p>
         
         	
         <p id="YamS-78v_4">
            	  ubhayāvasitāḥ pāpā ye 'grāmya śaraṇacyutāḥ /<br />
            	  indudvayena śuddhyanti dattvā dhenuṃ tathā vṛṣam //
            	 <span class="ref">YamS-78v_4</span></p>
         
         	
         <p id="YamS-78v_5">
            	  gobrāhmaṇahanaṃ dagdhā mṛtam udvandhanena ca /<br />
            	  pāśaṃ tasyaiva chittvā tu taptakṛcchraṃ samācaret //
            	 <span class="ref">YamS-78v_5</span></p>
         
         	
         <p id="YamS-78v_6">
            	  kṛmibhir vraṇasaṃbhūtair makṣikāśvopaghātitaḥ /<br />
            	  kṛcchrārddhaṃ saṃprakurvīta śaktyā dadyāt tu dakṣiṇām //
            	 <span class="ref">YamS-78v_6</span></p>
         
         	
         <p id="YamS-78v_7">
            	  brāhmaṇasya maladvāre pūyaśoṇita sambhave /<br />
            	  kṛmibhuktabraṇe mauñjīhomena sa viśuddhyati //
            	 <span class="ref">YamS-78v_7</span></p>
         
         	
         <p id="YamS-78v_8">
            	  yaḥ kṣatriyas tathā vaiśyaḥ śūdraścāpyanulomajaḥ /<br />
            	  jñātvā bhuṅkte viśeṣeṇa carec cāndrāyaṇaṃ vratam //
            	 <span class="ref">YamS-78v_8</span></p>
         
         	
         <p id="YamS-78v_9">
            	  kukkuṭāṇḍapramāṇan tu grāsañca parikalpayet /<br />
            	  anyathāhāradoṣeṇa na sa tatra viśuddhyati //
            	 <span class="ref">YamS-78v_9</span></p>
         
         	
         <p id="YamS-78v_10">
            	  ekaikaṃ varddhayec chukle kṛṣṇapakṣe ca hrāsayet /<br />
            	  amāvāsyāṃ na bhuñjīta eṣa cāndrāyaṇo vidhiḥ //
            	 <span class="ref">YamS-78v_10</span></p>
         
         	
         <p id="YamS-78v_11">
            	  surānyamadyapānena gomāṃsabhakṣaṇe kṛte /<br />
            	  taptakṛcchrañ cared vipras tat pāpas tu praṇaśyati //
            	 <span class="ref">YamS-78v_11</span></p>
         
         	
         <p id="YamS-78v_12">
            	  prāyaścitte hy upakrānte kartā yadi vipadyate /<br />
            	  pūtas tad ahar evāpi iha loke paratra ca //
            	 <span class="ref">YamS-78v_12</span></p>
         
         	
         <p id="YamS-78v_13">
            	  yāvad ekaḥ pṛthak dravyaḥ prāyaścittena śuddhyati /<br />
            	  aparās te na ca spṛśyās te 'pi sarve vigarhitāḥ //
            	 <span class="ref">YamS-78v_13</span></p>
         
         	
         <p id="YamS-78v_14">
            	  abhojyāś cāpratigrāhyā asaṃpāṭhyā vivāhinaḥ /<br />
            	  pūyante 'nuvrate cīrṇe sarve te ṛkthabhāginaḥ //
            	 <span class="ref">YamS-78v_14</span></p>
         
         	
         <p id="YamS-78v_15">
            	  ūnaikādaśavarṣasya pañcavarṣāt parasya ca /<br />
            	  prāyaścittaṃ cared bhrātā pitā vānyo 'pi bāndhavaḥ //
            	 <span class="ref">YamS-78v_15</span></p>
         
         	
         <p id="YamS-78v_16">
            	  ato bālatarasyāpi nāparādho na pātakam /<br />
            	  rājadaṇḍo na tasyāsti prāyaścittaṃ na vidyate //
            	 <span class="ref">YamS-78v_16</span></p>
         
         	
         <p id="YamS-78v_17">
            	  aśītīryasya varṣāṇi bālo vāpy ūnaṣoḍaśaḥ /<br />
            	  prāyaścittārddham arhanti striyo rogiṇa eva ca //
            	 <span class="ref">YamS-78v_17</span></p>
         
         	
         <p id="YamS-78v_18">
            	  astaṃ gato yadā sūryaś cāṇḍālarajakastriyaḥ /<br />
            	  saṃspṛṣṭās tu tadā kaiścit prāyaścittaṃ kathaṃ bhavet //
            	 <span class="ref">YamS-78v_18</span></p>
         
         	
         <p id="YamS-78v_19">
            	  jātarūpaṃ suvarṇañ ca divānītaṃ ca yaj jalam /<br />
            	  tena snātvā ca pītvā ca sarve te śucayaḥ smṛtāḥ //
            	 <span class="ref">YamS-78v_19</span></p>
         
         	
         <p id="YamS-78v_20">
            	  dāsanāpitagopālakulamitrārdhasīriṇaḥ /<br />
            	  ete śūdreṣu bhojyānnā yaś cātmanaṃ nivedayet //
            	 <span class="ref">YamS-78v_20</span></p>
         
         	
         <p id="YamS-78v_21">
            	  annaṃ śūdrasya bhojyaṃ vā ye bhuñjanty abudhā narāḥ /<br />
            	  prayaścittaṃ tathā prāptaṃ carec cāndrāyaṇaṃ vratam //
            	 <span class="ref">YamS-78v_21</span></p>
         
         	
         <p id="YamS-78v_22">
            	  prāpte dvādaśame varṣe yaḥ kanyāṃ na prayacchati /<br />
            	  māsi māsi rajas tasyāḥ pitā pibati śoṇitam //
            	 <span class="ref">YamS-78v_22</span></p>
         
         	
         <p id="YamS-78v_23">
            	  mātā caiva pitā caiva jyeṣṭho bhrātā tathaiva ca /<br />
            	  trayas te narakaṃ yānti dṛṣṭvā kanyāṃ rajasvalām //
            	 <span class="ref">YamS-78v_23</span></p>
         
         	
         <p id="YamS-78v_24">
            	  yas tāṃ vivāhayet kanyāṃ brāhmaṇo madamohitaḥ /<br />
            	  asaṃbhāṣyo hy apāṅkteyaḥ sa vipro vṛṣalīpatiḥ //
            	 <span class="ref">YamS-78v_24</span></p>
         
         	
         <p id="YamS-78v_25">
            	  vandhyā tu vṛṣalī jñeyā vṛṣalī tu mṛtaprajāḥ /<br />
            	  śūdrī tu vṛṣalī jñeyā kumārī tu rajasvalā //
            	 <span class="ref">YamS-78v_25</span></p>
         
         	
         <p id="YamS-78v_26">
            	  yat karoty ekarātreṇa vṛṣalīsevanād dvijaḥ /<br />
            	  tad bhaikṣabhug japen nityaṃ tribhir varṣair vyapohati //
            	 <span class="ref">YamS-78v_26</span></p>
         
         	
         <p id="YamS-78v_27">
            	  svavṛṣaṃ yā parityajyāny avṛṣeṇa bṛhaspatiḥ /<br />
            	  vṛṣalī sā tu vijñeyā na śūdrī vṛṣalī bhavet //
            	 <span class="ref">YamS-78v_27</span></p>
         
         	
         <p id="YamS-78v_28">
            	  vṛṣalīphenapītasya niḥśvāsopahatasya ca /<br />
            	  tasyāñ caiva prasūtasya niṣkṛtir naiva vidyate //
            	 <span class="ref">YamS-78v_28</span></p>
         
         	
         <p id="YamS-78v_29">
            	  śvitrakuṣṭhī tathā caiva kunakhī śyāvadantakaḥ /<br />
            	  rogī hīnātiriktāṅgaḥ piśuno matsaras tathā //
            	 <span class="ref">YamS-78v_29</span></p>
         
         	
         <p id="YamS-78v_30">
            	  durbhago hi tathā ṣaṇḍaḥ pāṣaṇḍī vedanindakaḥ /<br />
            	  haitukaḥ śūdrayājī ca ayājyānāñ ca yājakaḥ //
            	 <span class="ref">YamS-78v_30</span></p>
         
         	
         <p id="YamS-78v_31">
            	  nityaṃ pratigrahe lubdho yācako viṣayātmakaḥ /<br />
            	  śyāvadanto 'tha vaidyaś ca asadālāpakas tathā //
            	 <span class="ref">YamS-78v_31</span></p>
         
         	
         <p id="YamS-78v_32">
            	  ete śrāddhe ca dāne ca varjanīyāḥ prayatnataḥ //
            	 <span class="ref">YamS-78v_32</span></p>
         
         	
         <p id="YamS-78v_33">
            	  tato devalakaś caiva bhṛtako vedavikrayī /<br />
            	  ete varjyāḥ prayatnena etad bhāsvatir abravīt //
            	 <span class="ref">YamS-78v_33</span></p>
         
         	
         <p id="YamS-78v_34">
            	  etān niyojayed yas tu havye kavye ca karmaṇi /<br />
            	  nirāśāḥ pitaras tasya yānti devāmaharṣibhiḥ //
            	 <span class="ref">YamS-78v_34</span></p>
         
         	
         <p id="YamS-78v_35">
            	  agre māhiṣikaṃ dṛṣṭvā madhye tu vṛṣalīpatim /<br />
            	  ante vārdhuṣikaṃ dṛṣṭvā nirāśāḥ pitaro gatāḥ //
            	 <span class="ref">YamS-78v_35</span></p>
         
         	
         <p id="YamS-78v_36">
            	  mahiṣīty ucyate bhāryā yā caiva vyabhicāriṇī /<br />
            	  tān doṣān kṣamate yas tu sa vai māhiṣikaḥ smṛtaḥ //
            	 <span class="ref">YamS-78v_36</span></p>
         
         	
         <p id="YamS-78v_37">
            	  samārghan tu samuddhṛtya mahārghaṃ yah prayacchati /<br />
            	  sa vai vārdhuṣiko nāma brahmavādiṣu garhitaḥ //
            	 <span class="ref">YamS-78v_37</span></p>
         
         	
         <p id="YamS-78v_38">
            	  yāvad uṣṇaṃ bhavaty annaṃ yāvad bhuñjanti vāgyatāḥ /<br />
            	  aśnanti pitaras tāvad yāvan noktā havirguṇāḥ //
            	 <span class="ref">YamS-78v_38</span></p>
         
         	
         <p id="YamS-78v_39">
            	  havirguṇā na vaktavyāḥ pitaro yatra tarpitāḥ /<br />
            	  pitṛbhis tarpitaiḥ paścād vaktavyaṃ śobhanaṃ haviḥ //
            	 <span class="ref">YamS-78v_39</span></p>
         
         	
         <p id="YamS-78v_40">
            	  yāvato grasate grāsān havyakavyeṣu mantravit /<br />
            	  tāvato grasate piṇḍān śarīre brahmaṇaḥ pitā //
            	 <span class="ref">YamS-78v_40</span></p>
         
         	
         <p id="YamS-78v_41">
            	  ucchiṣṭocchiṣtasaṃspṛṣṭaḥ śunā śūdreṇa vā dvijaḥ /<br />
            	  upoṣya rajamīm ekāṃ pañcagavyena śuddhyati //
            	 <span class="ref">YamS-78v_41</span></p>
         
         	
         <p id="YamS-78v_42">
            	  anucchiṣṭena saṃspṛṣṭe snānamātraṃ vidhīyate /<br />
            	  tenaivocchiṣṭasaṃspṛṣṭaḥ prājāpatyaṃ samācaret //
            	 <span class="ref">YamS-78v_42</span></p>
         
         	
         <p id="YamS-78v_43">
            	  yāvad viprā na pūjyante sambhojanahiraṇyakaiḥ /<br />
            	  tāvac cīrṇavratasyāpi tat pāpaṃ na praṇaśyati //
            	 <span class="ref">YamS-78v_43</span></p>
         
         	
         <p id="YamS-78v_44">
            	  yad veṣṭitaṃ kākabalākacillair amedhyaliptaṃ tu bhavec charīram /<br />
            	  gātre mukhe ca praviśec ca samyak snānena lepopahatasya śuddhiḥ //
            	 <span class="ref">YamS-78v_44</span></p>
         
         	
         <p id="YamS-78v_45">
            	  ūrdhvaṃ nābheḥ karau muktvā yad aṅgam upahanyate /<br />
            	  ūrdhvaṃ snānam adhaḥ śaucaṃ tan mātreṇaiva śuddhyati //
            	 <span class="ref">YamS-78v_45</span></p>
         
         	
         <p id="YamS-78v_46">
            	  abhakṣyāṇām apeyānām alehyānāñ ca bhakṣaṇe /<br />
            	  reto mūtrapurīṣāṇāṃ prāyaścittaṃ kathaṃ bhavet //
            	 <span class="ref">YamS-78v_46</span></p>
         
         	
         <p id="YamS-78v_47">
            	  padmoḍumbaravilvāś ca kuśāśvatthapalāśakāḥ /<br />
            	  eteṣām udakaṃ pītvā ṣaḍrātreṇaiva śuddhyati //
            	 <span class="ref">YamS-78v_47</span></p>
         
         	
         <p id="YamS-78v_48">
            	  yaḥ pratyavasito vipraḥ pravrajyāgnir nirāpadi /<br />
            	  anāhitāgnir varteta gṛhitvañ ca cikīrṣati //
            	 <span class="ref">YamS-78v_48</span></p>
         
         	
         <p id="YamS-78v_49">
            	  ācaret trīṇi kṛcchrāṇi carec cāndrāyaṇāni ca /<br />
            	  jātakarmādibhiḥ proktaiḥ punaḥ saṃskāram arhati //
            	 <span class="ref">YamS-78v_49</span></p>
         
         	
         <p id="YamS-78v_50">
            	  tūlikā upadhānāni puṣpaṃ raktāmbarāṇi ca /<br />
            	  śoṣayitvā pratāpena prokṣayitvā śucir bhavet //
            	 <span class="ref">YamS-78v_50</span></p>
         
         	
         <p id="YamS-78v_51">
            	  deśaṃ kālaṃ tathātmānaṃ dravyaṃ dravyaprayojanam /<br />
            	  upapattim avasthāñ ca jñātvā dharmaṃ samācaret //
            	 <span class="ref">YamS-78v_51</span></p>
         
         	
         <p id="YamS-78v_52">
            	  rathy ākardamatoyāni nāvāyasa tṛṇāni ca /<br />
            	  mārutārkeṇa śuddhyanti pakveṣṭakacitāni ca //
            	 <span class="ref">YamS-78v_52</span></p>
         
         	
         <p id="YamS-78v_53">
            	  āture snānasamprāpte daśakṛtvo hy anāturaḥ /<br />
            	  snātvā snātvā spṛśet tan tu tataḥ śuddhyeta āturaḥ //
            	 <span class="ref">YamS-78v_53</span></p>
         
         	
         <p id="YamS-78v_54">
            	  rajakaś carmakāraś ca naṭo vuruḍa eva ca /<br />
            	  kaivartamedabhillāś ca saptaite cāntyajāḥ smṛtāḥ //
            	 <span class="ref">YamS-78v_54</span></p>
         
         	
         <p id="YamS-78v_55">
            	  eṣāṃ gatvā tu yoṣāṃ vai taptakṛcchraṃ samācaret //
            	 <span class="ref">YamS-78v_55</span></p>
         
         	
         <p id="YamS-78v_56">
            	  strīṇāṃ rajasvalānān tu spṛṣṭāspṛṣṭi yadā bhavet /<br />
            	  prāyaścittaṃ kathaṃ tāsāṃ varṇe varṇe vidhīyate //
            	 <span class="ref">YamS-78v_56</span></p>
         
         	
         <p id="YamS-78v_57">
            	  spṛṣṭvā rajasvalāṃ yāntu sagotrāñ ca sabharttṛkām /<br />
            	  kāmād akāmato vāpi snātvā kālena śuddhyati //
            	 <span class="ref">YamS-78v_57</span></p>
         
         	
         <p id="YamS-78v_58">
            	  spṛṣṭvā rajasvalānyonyaṃ brāhmaṇī śūdrajā tathā /<br />
            	  kṛcchreṇa śudhyate pūrvā śūdrā pādena śudhyati //
            	 <span class="ref">YamS-78v_58</span></p>
         
         	
         <p id="YamS-78v_59">
            	  spṛṣṭvā rajasvalānyonyaṃ kṣatriyā śūdrajā tathā /<br />
            	  pādahīnaṃ caret pūrvā pādārddhan tu tathottarā //
            	 <span class="ref">YamS-78v_59</span></p>
         
         	
         <p id="YamS-78v_60">
            	  spṛṣṭvā rajasvalānyonyaṃ vaiśyajā śūdrajā tathā /<br />
            	  kṛcchrapādaṃ caret pūrvā tadarddhan tu tathottarā //
            	 <span class="ref">YamS-78v_60</span></p>
         
         	
         <p id="YamS-78v_61">
            	  spṛṣṭā rajasvalā caiva śvājajambūkarāsabhaiḥ /<br />
            	  tāvat tiṣṭhet nirāhārā snātvā kālena śudhyati //
            	 <span class="ref">YamS-78v_61</span></p>
         
         	
         <p id="YamS-78v_62">
            	  spṛṣṭvā rajasvalā kaiścit cāṇḍālair arajasvalā /<br />
            	  prājāpatyena kṛcchreṇa prāṇāyāmaśatena ca //
            	 <span class="ref">YamS-78v_62</span></p>
         
         	
         <p id="YamS-78v_63">
            	  vipraḥ spṛṣṭo niśāyāñ ca udakyā patitena ca /<br />
            	  divānītena toyena snāpayec cāgnisannidhau //
            	 <span class="ref">YamS-78v_63</span></p>
         
         	
         <p id="YamS-78v_64">
            	  divārka raśmisaṃspṛṣṭaṃ rātrau nakṣatraraśmibhiḥ /<br />
            	  sandhyobhayoś ca sandhyāyāḥ pavitraṃ sarvadā jalam //
            	 <span class="ref">YamS-78v_64</span></p>
         
         	
         <p id="YamS-78v_65">
            	  apaḥ karanakhaspṛṣṭāḥ pibed ācamane dvijaḥ /<br />
            	  surāṃ pibati suvyaktaṃ yamasya vacanaṃ yathā //
            	 <span class="ref">YamS-78v_65</span></p>
         
         	
         <p id="YamS-78v_66">
            	  svāta vāpyos tathā kūpe pāṣāṇaiḥ śastraghātanaiḥ /<br />
            	  yaṣṭyā tu ghātane caiva mṛtpiṇḍe gokulena ca //
            	 <span class="ref">YamS-78v_66</span></p>
         
         	
         <p id="YamS-78v_67">
            	  rodhane bandhane caiva sthāpite puṣkale tathā /<br />
            	  kāṣṭhe vanaspatau rodhasaṅkaṭe rajjuvastrayoḥ //
            	 <span class="ref">YamS-78v_67</span></p>
         
         	
         <p id="YamS-78v_68">
            	  etat te kathitaṃ sarvaṃ pramādasthānam uttamam /<br />
            	  yatra yatra mṛtā gāvaḥ prāyaścittaṃ samācaret //
            	 <span class="ref">YamS-78v_68</span></p>
         
         	
         <p id="YamS-78v_69">
            	  dāruṇā ghātane kṛcchraṃ pāṣāṇair dviguṇaṃ bhavet /<br />
            	  arddhakṛcchran tu khāte syāt pādakṛcchran tu pādape //
            	 <span class="ref">YamS-78v_69</span></p>
         
         	
         <p id="YamS-78v_70">
            	  śastraghāte trikṛcchrāṇi yaṣṭighāte dvayaṃ caret //
            	 <span class="ref">YamS-78v_70</span></p>
         
         	
         <p id="YamS-78v_71">
            	  kṛcchreṇa vastraghāte 'pi goghnaś ceti viśuddhyati /<br />
            	  yo varttayati gomadhye nadīkāntāramantike //
            	 <span class="ref">YamS-78v_71</span></p>
         
         	
         <p id="YamS-78v_72">
            	  romāṇi prathame pāde dvitīye śmaśru vāpayet /<br />
            	  tṛtīye tu śikhā dhāryā caturthe saśikhaṃ vapet //
            	 <span class="ref">YamS-78v_72</span></p>
         
         	
         <p id="YamS-78v_73">
            	  na strīṇāṃ vapanaṃ kuryāt na ca sā gām anuvrajet /<br />
            	  na ca rātrau vased goṣṭhe na kuryād vaidikīṃ śrutim //
            	 <span class="ref">YamS-78v_73</span></p>
         
         	
         <p id="YamS-78v_74">
            	  sarvān keśān samuddhṛtya chedayed aṅgulidvayam /<br />
            	  evam eva tu nārīṇāṃ śiraso vapanaṃ smṛtam //
            	 <span class="ref">YamS-78v_74</span></p>
         
         	
         <p id="YamS-78v_75">
            	  mṛtakena tu jātena ubhayoḥ sūtakaṃ bhavet /<br />
            	  pātakena tu liptena nāsya sūtakitā bhavet //
            	 <span class="ref">YamS-78v_75</span></p>
         
         	
         <p id="YamS-78v_76">
            	  catvāri khalu karmāṇi sandhyākāle vivarjayet /<br />
            	  āhāraṃ maithunaṃ nidrāṃ svādhyāyañ ca caturthakam //
            	 <span class="ref">YamS-78v_76</span></p>
         
         	
         <p id="YamS-78v_77">
            	  āhārāj jāyate vyādhiḥ krūragarbhaś ca maithune /<br />
            	  nidrā śriyo nivarttante svādhyāye maraṇaṃ dhruvam //
            	 <span class="ref">YamS-78v_77</span></p>
         
         	
         <p id="YamS-78v_78">
            	  ajñānāt tu dvijaśreṣṭha varṇānāṃ hitakāmyayā /<br />
            	  mayā proktam idaṃ śāstraṃ sāvadhāno 'vadhāraya //
            	 <span class="ref">YamS-78v_78</span></p>
         
         	
         <p>iti yamaproktaṃ dharmaśāstraṃ samāptam ||</p>
         
         
      </div>
   </body>
</html>