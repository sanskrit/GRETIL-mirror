<!DOCTYPE html><html xmlns="http://www.w3.org/1999/xhtml">
   <head>
      <meta http-equiv="Content-Type" content="text/html; charset=UTF-8" />
      <meta name="viewport" content="width=device-width, initial-scale=1.0" /><title>Mammaṭa: Śabdavyāpāravicāra (GRETIL)
	</title><style>@font-face {
    font-family: LinuxLibertineDisplay0Regular, times, serif;
    src: url(fonts/LinLibertine_DR.woff);
}
* {box-sizing: border-box;}
body {background-color: #FFFFFF; font-family: 'LinuxLibertineDisplayORegular'; font-weight: normal; font-style: normal; font-size: 18px; padding: 20px 100px 20px; width: 1600px;}

ul {list-style: circle;}

ul.dash {list-style: none; margin-left: .5em; padding-left: .5em;}
ul.dash > li:before {display: inline-block; content: "–"; width: 1em; margin-left: 0em;}

a:link {color: black; text-decoration: underline;}
a:visited {color: black; text-decoration: underline;}
a:hover {color: black; text-decoration: none;}
a:active {color: black; text-decoration: underline;}

p {padding-left: .5em; padding-right: .5em;}

h4 {margin-bottom: 0px;}
mark {background-color: #FFFFCC;}
q:before {content: "»";}
q:after {content: "«";}

.noindent {padding: 0px;}
.comm {padding-left: 1em; padding-right: 1em;}
.app {width: 80%; text-align: right; font-size: 14px; padding-left: 1em;}
.lem {display:inline-block;}
.ref {font-size: 14px; padding: inherit;}
.lb {font-weight: bold; font-size: 14px;}
.lb:before {content: "["}
.lb:after {content: "]"}
.pb {font-weight: bold; font-size: 14px;}
.pb:before {content: " ["}
.pb:after {content: "] "}
.note {font-weight: bold; font-size: 14px;}
.note:before {content: " ["}
.note:after {content: "] "}
.subhead {font-weight: bold; font-size: 14px;}
.appnote {font-size: 14px;}
.appnote:before {content: " ["}
.appnote:after {content: "] "}
.hi {font-style: italic}
.sic:before {content: "†"}
.sic:after {content: "†"}
.corr {color: #008000;}
.supplied {color: #1E90FF;}
.surplus {color: #ff3333;}
.unclear {color: #D2B48C;}

/* custom renditions */
.b, .bf, .textbf, .bold {font-weight: bold}
.i, .it, .textit, .italic {font-style: italic}
.u, .underline {text-decoration: underline}
.blue {color: #0000e6;}
.red {color: #b30000;}

.row:after {content: ""; display: table; clear: both;}
.column {float: left; width: 50%; padding-left: .5em; padding-right: .5em;}
.analysis {font-size: 14px; color: #0066ff; padding-left: .5em; padding-right: .5em; padding-top: .1em;}
.analysis:before {content: "["}
.analysis:after {content: "]"}

div.wapp:hover  span.lem {background-color: #FFFFCC;}

@media screen and (max-width: 800px) {
    body {font-size: 16px;}
    .column {width: 100%;}
    .analysis {width: 100%;}
}

@media screen and (max-width: 1200px) {
    body {padding: 10px;}
    .app {width: 90%;}
}

@media only screen and (max-width: 1600px) {
    body {width: auto; padding: 20px;}
}

#toc_container {background: #f9f9f9 none repeat scroll 0 0; border: 1px solid #aaa; display: table; font-size: 95%; margin-bottom: 1em; padding: 1em; width: auto;}
.toc_title {font-weight: 700; text-align: center;}	  
#toc_container li, #toc_container ul, #toc_container ul li{list-style: outside none none !important; padding-left: .5em;}
</style></head>
   <body>
      <h1>Mammaṭa: Śabdavyāpāravicāra</h1>
      <h2>Header</h2>
      <p>
         This file is an html transformation of <a href="http://gretil.sub.uni-goettingen.de/gretil/corpustei/sa_mammaTa-zabdavyApAravicAra.xml">sa_mammaTa-zabdavyApAravicAra.xml</a> with a rudimentary header. For a more extensive header please refer to the source
         file.
         
      </p>
      <p class="noindent"><b>Data entry: </b>Daniele Cuneo
      </p>
      <p class="noindent"><b>Contribution: </b>Daniele Cuneo
      </p>
      <p class="noindent"><b>Date of this version: </b>2020-03-12
      </p>
      <h4>
         <if test="fileDesc/sourceDesc/@xml:id" id=""></if>
         	  Source:
         	
      </h4>
      <ul class="dash">
         <li id="Telang1916">Mangesh Ramkrishna Telang (ed.): Abhidhāvṛttimātrikā of Mukula Bhatta and Śabdavyāpāravicāra of Rājānaka Mammaṭa. Bombay 1916.</li>
      </ul>
      <p class="noindent"><b>Publisher: </b>Göttingen Register of Electronic Texts in Indian Languages (GRETIL), SUB Göttingen
      </p>
      <h4>Licence:</h4>
      <p>This e-text was provided to GRETIL in good faith that no copyright rights have been
         infringed.
         	  If anyone wishes to assert copyright over this file, please contact the GRETIL
         management at gretil(at)sub(dot)uni-goettingen(dot)de.
         	  The file will be immediately removed pending resolution of the claim.
      </p>
      <p><a href="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International
            License.</a></p>
      <p class="noindent"><b>Interpretive markup: </b>none
      </p>
      <hr />
      <h2>Text</h2>
      <div xml:lang="sa-Latn">
         
         
         <h3>| śrīḥ | <br />śrīrājānakamammaṭācāryaviracitaḥ <br />śabdavyāpāravicāraḥ
         </h3>
         
         <div class="comm" id="d1e840">
            	
            <p>iha heyopādeyānāṃ hānopādāne pramāṇād eva | tac ca niścayātmatayā prāmānyaṃ bhajate
               | niścayaś ca śabdasāhityenārthaṃ viṣayīkaroti | śabdasya cārthapratītipratipattilakṣaṇakāryānyathānupapattyā
               kārakatvāt kalpyamāno vyāparo 'bhidhādiśabdapratipādyo nānāprakāra iti tatparīkṣārthaṃ
               śabdavyāpāravicārātmakaṃ prakaraṇam idam ārabhyate | vyāpāraś ca śṛṅgagrāhikayā darśayituṃ
               na yujyate iti viṣayamukhena pradarśyate —
            </p>
            
         </div>
         
         
         <p id="MaŚvv_1ab">
            	jātiḥ kriyā guṇaḥ saṃjñā vācyo 'rthaḥ samitadhvaniḥ |
             <span class="ref">MaŚvv_1ab</span></p>
         
         
         <div class="comm" id="d1e852">
            	
            <p>agṛhītasaṅketasya śabdasyārthapratipatter abhāvāt saṅketasahāya eva śabdo 'rthaṃ pratipādayati
               | tena samitaḥ saṅketito dhvaniḥ śabdo yatra so 'rthaḥ | pūrvam upalabhyatvān na tu
               viśrāntidhāmatvān mukhya iti prasiddho vācyo 'bhidheyo 'rthaḥ | tathā cāha — jātir
               ityādi | iha yadyapi pravṛttinivṛttiviṣayo vyaktir eva, tathāpy ānantyad vyabhicārāc
               ca tatra saṅketaḥ kartum na pāryata iti gauḥ śuklaś calo ḍittha ityādīnām ekārthatvaṃ
               mā prasāṅkṣīd iti ca śabdānām upādhāv eva saṅketaḥ | upādhiś ca vastudharmo vaktṛyadṛcchāsaṃniveśitaś
               ca | ādyaḥ siddhaḥ sādhyaś ca | siddho 'pi dvividhaḥ padārthasya prāṇaprado viśeṣādhānahetuś
               ca | ādyo jātiḥ | uktaṃ hi vākyapadīye — <q>gaur hi svarūpeṇa na gauḥ, nāpy agauḥ, gotvābhisaṃbandhāt tu gauḥ</q> iti | dvitīyo guṇaḥ | śuklādinā hi labdhasattākaṃ vastu viśeṣyate | sādhyaḥ pūrvāparībhūtāvayavaḥ
               kriyārūpaḥ | ḍitthādiśabdānāṃ antyabuddhinirgrāhyaṃ saṃhṛtakramaṃ svarūpaṃ vaktrā
               yadṛcchayā ḍitthādiṣv artheṣūpādhitayā saṃniveśyate iti ca saṃjñārūpo yadṛcchātmaka
               iti | gauḥ śuklaś calo ḍittha ityādau catuṣṭayī śabdānāṃ pravṛttir bhāṣye kathitā
               | paramāṇutvādīnāṃ tu guṇamadhyapāṭhāt pāribhāṣikaṃ guṇatvam | nanu payaḥśaṅkhādyāśrayībhūteṣu
               śuklādiguṇeṣu yadvaśena śuklaḥ śukla ity abhinnāv abhidhānapratyayau stas tacchuklatvādisāmānyam
               | guḍataṇḍulādipākeṣu evam eva pākatvādikam | śukasārikādyudīriteṣu ḍitthādiśabdeṣu
               ca ḍitthādiśabdatvaṃ pratikṣaṇaṃ bhidyamāne vā ḍitthādyarthe ḍitthāditvam astīti katham
               catuṣṭayī śabdānāṃ pravṛttiḥ | ucyate | saṃsthānāvasthānapramāṇavarṇair bhede 'pi
               vyaktīnāṃ śābaleyo gauḥ dhāvaleyo gaur ityādyekapratyayahetutvaṃ jāter eva | haṃsahārādīnāṃ
               ghṛtaguḍādīnāṃ śukasārikādyudīritaḍitthādiśabdānāṃ nānāvasthaḍitthādyarthānāṃ ca bhede
               'pi haṃsaḥ śuklaḥ, hāraḥ śuklaḥ, ghṛtaṃ pacyate, guḍaṃ pacyate, ḍitthaśabdo ḍitthaśabdaḥ,
               ḍittho ḍittha ityekākārāvagatinibandhanatvād ekarūpatvam eva guṇakriyāyadṛcchānām
               iti naitāsāṃ bhinneṣv abhinnābhidhānapratyayahetur jātir ghaṭata iti catvāry eva śabdapravṛttinimittāni
               ||
            </p>
            
         </div>
         
         <div class="comm" id="d1e861">
            	
            <p>aparam āha —</p>
            
         </div>
         
         
         <p id="MaŚvv_1cd">
            	tadbādhe rūḍhito 'rthād vā lakṣaṇīyas tadanvitaḥ ||
             <span class="ref">MaŚvv_1cd</span></p>
         
         
         <div class="comm" id="d1e874">
            	
            <p>śabde kuśala ityādau darbhagrahaṇādyayogāt gaṅgāyāṃ ghoṣa ityādau ca gaṅgādīnāṃ ca
               ghoṣādhikaraṇatāsaṃbhavāt mukhyārthasya bādhaḥ, rūḍitaḥ prasiddheḥ tathā gaṅgātaṭa
               ityāder yeṣāṃ na tathā pratipattis teṣāṃ pāvanatvādīnāṃ tathāpratipādanātmanā prayojanena
               | tena mukhyenārthenānvito lakṣaṇīyo lakṣaṇāvyāpāragocaraḥ | saṃbandhaś cātra vivecakatvādiḥ
               sāmīpyādiś ca | evaṃ vācyavācakārthaniṣṭhau vyāpārāv abhidhālakṣaṇe |
            </p>
            
         </div>
         
         
         <p id="MaŚvv_2">
            	svasiddhaye parākṣepaḥ parārthaṃ svasamarpaṇam |<br />
            	upādānaṃ lakṣaṇaṃ cety uktā śuddhaiva sā dvidhā ||
             <span class="ref">MaŚvv_2</span></p>
         
         
         <div class="comm" id="d1e889">
            	
            <p>kuntān praveśaya yaṣṭīḥ praveśayetyādau kuntādibhir ātmanaḥ praveśasiddhaye svasaṃyoginaḥ
               puruṣā ākṣipyante | tata upādāneneyaṃ lakṣaṇā | <q>gaur anubandhyaḥ</q> ityādau śruticoditam anubandhanaṃ kathaṃ me syād iti jātyā vyaktir ākṣipyate na tu
               śabdenocyate | <q>viśeṣyaṃ nābhidhā gacchet kṣiṇaśaktir viśeṣaṇe</q> iti nyāyād upādānalakṣaṇā nodāhartavyā | na hy atra prayojanam asti na vā rūḍhiḥ
               | vyaktyavinābhāvāt tu jātyā vyaktir ākṣipyate yathā kriyatām ity atra kartā, kurv
               ity atra karma, praviśa piṇḍīm ityādau gṛhaṃ bhakṣayetyādi ca | pīno devadatto divā
               na bhuṅkte ity atra ca rātribhojanaṃ na lakṣyate | śrutārthāpatter arthāpatter vā
               tasya viṣayatvāt | gaṅgāyāṃ ghoṣa ity atra taṭasya ghoṣādhikaraṇatāyāḥ siddhaye gaṅgāśabdaḥ
               svārtham arpayatīty evamādau lakṣaṇenaiṣā lakṣaṇā | ubhayarūpā ceyaṃ śuddhā upacāreṇāmiśratvāt
               | anayor bhedayor lakṣyasya lakṣakasya ca na bhedarūpaṃ taṭasthatvam | taṭādīnāṃ gaṅgādiśabdaiḥ
               pratipādane tattvapratipattau hi pratipipādayiṣitaprayojanasampratyayaḥ | gaṅgāsambandhamātrapratītau
               tu gaṅgātaṭe ghoṣa iti mukhyaśabdābhidhānāl lakṣaṇāyāḥ ko bhedaḥ ||
            </p>
            
         </div>
         
         
         <p id="MaŚvv_3ab">
            	sāropānyā tu yatroktau viṣayī viṣayas tathā |
             <span class="ref">MaŚvv_3ab</span></p>
         
         
         <div class="comm" id="d1e907">
            	
            <p>āropyamāṇa āropaviśayaś ca yatrānupahnutabhedau sāmānādhikaraṇyena nirdiśyete sā lakṣaṇā
               sāropā |
            </p>
            
         </div>
         
         
         <p id="MaŚvv_3cd">
            	viṣayyantaḥkṛte 'nyasmin sā syāt sādhyavasānikā ||
             <span class="ref">MaŚvv_3cd</span></p>
         
         
         <div class="comm" id="d1e920">
            	
            <p>viṣayiṇāropyamāṇenāntaḥkṛte nigīrṇe 'nyasminn āropaviṣaye sati sādhyavasānā |</p>
            
         </div>
         
         
         <p id="MaŚvv_4abc">
            	bhedāv imau ca sādṛśyāt saṃbandhāntaratas tathā |<br />
            	gauṇau śuddhau ca vijñeyau
             <span class="ref">MaŚvv_4abc</span></p>
         
         
         <div class="comm" id="d1e935">
            	
            <p>imāv āropādhyavasānarūpau sādṛśyahetū gaur vāhīka ity atra gaur ayam ity atra ca |
               atra svārthasahacāriṇo guṇā jāḍyamāndyādayo lakṣyamāṇā api gośabdasya parārthābhidhānaṃ
               prati nimittatvam upayāntīti kecit | svārthasahacāriguṇābhedena parārthagatā guṇā
               eva lakṣyante na tu parārtho 'bhidhīyata ity apare | sādhāraṇaguṇāśrayaṇena parārtha
               eva lakṣyata ity anye | uktaṃ cānyatra —
            </p>
            
            	
            <p>
               	  abhidheyāvinābhūtapratītir lakṣaṇocyate |<br />
               	  lakṣyamāṇaguṇair yogād vṛtter iṣṭā tu gauṇatā
               	
            </p>
            
            	
            <p>iti | avinābhāvo 'tra sambandhamātraṃ na tu nāntarīyakatvam | tattve hi mañcāḥ krośantītyādau
               lakṣaṇā na syāt | avinābhāve cākṣepeṇaiva siddher lakṣaṇāyā nopayoga ity uktam | yena
               gogatajāḍyamāndyādisadṛśajāḍyamāndyetyādy ucyate tena guṇābhedābhyupagame guṇajātiprasaṅgāc
               catuṣṭayī śabdānāṃ pravṛttir uktā vyāhanyeta |
               	āyur ghṛtam, āyur evedam ityādau sādṛśyād anyaḥ kāryakāraṇabhāvādiḥ paraḥ sambandhaḥ
               | evamādau ca kāryakāraṇabhāvādilakṣaṇapūrve āropādhyavasāne | atra gauṇabhedayor
               bhede 'pi tādrūpyapratītiḥ sarvathāivābhedāvagamaś ca prayojanam | śuddhabhedayos
               tv anyavailakṣaṇyenāvyabhicāreṇa ca kāryakāritvādi | kvacit tādarthyād upacāraḥ, yathā
               indrārthā sthūṇā indraḥ | kvacit svasvāmibhāvāt, yathā rājakīyaḥ puruṣo rājā | kvacid
               avayavāvayavibhāvāt, yathā agrahasta ity atrāgramātrāvayave hastaḥ | kvacit tātkarmyāt,
               yathā atakṣā takṣā |
            </p>
            
         </div>
         
         
         <p id="MaŚvv_4d">
            	lakṣaṇā tena ṣaḍvidhā ||
             <span class="ref">MaŚvv_4d</span></p>
         
         
         <div class="comm" id="d1e959">
            	
            <p>ādyabhedābhyāṃ saha |
               	sā ca <q>vaktur vākyasya vācyasya rūpabhedād vibhidyate</q> | tatra vaktṛsvarūpaparyālocanāt sā yathā —
            </p>
            
            	
            <p>
               	  upakṛtaṃ bahu tatra kim ucyate sujanatā prathitā bhavatā param |<br />
               	  vidadhad īdṛśam eva sadā sakhe sukhitam āssva tataḥ śaradām śatam ||
               	
            </p>
            
            	
            <p>bahubhir apakārais tāpyamānasya kasyacid uktir iyam | ato vaktṛmahimnā mūrkhe bṛhaspatiśabdena
               mūrkhatvam ivāpakāriṇi durjanatvādy atra lakṣyate |
            </p>
            	
            <p>vākyaviśeṣāvadhāraṇād yathā —</p>
            
            	
            <p>
               	  dhanyāsi yā kathayasi priyasaṅgame 'pi <br />visrambdhacāṭukaśatāni ratāntareṣu |<br />
               	  nīvīṃ prati praṇihite ca kare priyeṇa <br />sakhyaḥ śapāmi yadi kiṃcid api smarāmi ||
               	
            </p>
            
            	
            <p>atra dhanyāsmīti lakṣyate | vākyasyaivātra śaktiḥ |</p>
            	
            <p>vācyaviśeṣanirūpaṇād yathā —</p>
            
            	
            <p>
               	  bhuvanābhayadānasaktaśakteḥ <br />sakalasvīkriyamāṇasampadas te |<br />
               	  na samānadhurādhirohadoṣaṃ <br />sumate ko 'pi kadāpi kartum īṣṭe ||
               	
            </p>
            
            	
            <p>atra prāṇasamasya vyasane 'pi taṭasthas tṛṇamātram api dātum asamarthaś ca vācyaḥ
               | evaṃ dvikabhedās trayaḥ trikabhedaś caika udāhāryaḥ |
            </p>
            
            	
            <p>
               	  dṛṣṭiṃ he prativeśini kṣaṇam ihāpy asmadgṛhe dāsyasi <br />prāyo naiva śiśoḥ pitāsya virasāḥ kaupīr apaḥ pāsyati |<br />
               	  ekākiny api yāmi tad drutam itaḥ srotas tamālākulaṃ <br />nīrandhrās tanum ālikhantu jaraṭhacchedā naḍagranthayaḥ ||
               	
            </p>
            
            	
            <p>ity atra</p>
            
            	
            <p>
               	  prāptaśrīr eṣa kasmāt punar api mayi taṃ manthakhedaṃ vidadhyān <br />nidrām apy asya pūrvām analasamanaso naiva sambhāvayāmi |<br />
               	  setuṃ badhnāti bhūyaḥ kim iti ca sakaladvīpanāthānuyāte <br />tvayy āyāte vitarkān iti dadhata ivābhāti kampaḥ payodheḥ ||
               	
            </p>
            
            	
            <p>ity atra</p>
            
            	
            <p>
               	  durvārā madaneṣavo diśi diśi vyājṛmbhate mādhavo <br />hṛdy unmādakarāḥ śaśāṅkarucayaś cetoharā kokilāḥ |<br />
               	  uttuṅgastanabhāradurdharam idam pratyagram anyadvayaḥ <br />soḍhavyāḥ sakhi sāmprataṃ katham amī pañcāgnayo duḥsahā ||
               	
            </p>
            
            	
            <p>ity atra ca nādeyapānīyānayanena parapuruṣasambhogasya naḍagranthilekhanena sambhāvyamānanakhadaśanakṣatānāṃ
               ca nihnavātmakaṃ vastu, bhavān harir iti rūpakālaṃkāraḥ, vipralambhaśṛṅgāraś ca raso
               lakṣyata iti nodāhāryam | mukhyārthasya bādhābhāvāt | asakhyā api sakhyabhidhānasyaivaṃ
               sambhavāt | ākṣiptasyālaṅkārasya lakṣyatve ca vahnyānayane pātrānayanasya lakṣyatvaprasaṅgāt
               | abādhitasyaiva vācyasya rasapratītikṛttvāt | saprayojanāyāṃ ca lakṣaṇāyāṃ tadatirikto
               vyāpāro 'vaśyam aṅgīkartavyaḥ | tathā ca sati prayojane lakṣaṇā | tac ca na mukhyārthabādhanimittavat
               pramāṇāntarād boddhavyam | tadartham eva lakṣaṇāśabdaprayogāt | na khalu śābde 'rthe
               pratyakṣaṃ kramate | nāpi tatpūrvakam anumānam | nānumānāntaram anavasthāpatteḥ |
               na smṛtiḥ tadanubhavābhāvāt | satyām api vā tasyāṃ niyatasmaraṇaṃ na syāt | tasmāc
               chabda eva tatra pramāṇam | nirvyāpāraś ca śabdo nārthapratītikṛt | vyāpāraś ca nābhidhā
               tatra saṅketābhāvāt | na lakṣaṇā tasmin sati hi sā na tu tadviṣayā | nāpy asyā lakṣye
               bādho 'sti | lakṣyaprayojanayoś ca sambandhasya prayojanasya cābhāvāt | tasyāpi lakṣaṇe
               'navasthāpattir iti na lakṣaṇā syāt | asti ca sā | tataḥ prayojanaviṣayo vyāpāro 'bhyupagantavyaḥ
               | sa ca dhvananāvagamanaprakāśanadyotanādiśabdavyavahāryaḥ |
            </p>
            
            	
            <p>nanu gaṅgātaṭe ghoṣa ityādisvaśabdād yādṛgarthapratītir na bhavati tādṛśī gaṅgāyāṃ
               ghoṣa ityādes tad eva prayojanaṃ pāvanatvādidharmākrāntaṃ ca taṭādi lakṣyate iti viśiśṭe
               lakṣaṇā na tu lakṣite viśeṣāḥ | evaṃ hi taṭādeḥ pāvanatvādīnāṃ ca dharmadharmibhāvaś
               caturtho vyāpāra urarīkartavyaḥ | lakṣaṇāphalaṃ ca katham anyena kriyate | na ca vyāpārasya
               lakṣaṇātmano vyañjanātmā vyāpāro bhavati | śabdasyāsāv iti cen na | tarhi lakṣaṇāyāḥ
               prayojanaṃ tasmād viśiṣṭam eva lakṣyate | ucyate | lakṣaṇāyās taṭādir viṣayaḥ | na
               ca tatra pāvanatvādayaḥ santi | tat kathaṃ viśiṣṭe lakṣaṇā | sāmānyaniṣṭhaś ca saṅketa
               iti tritayātmanā saṅketabhedena lakṣaṇā sā kathaṃ viśiṣṭaṃ gocarīkuryāt | vyajyate
               tv asaṅketita eva | kiṃca lakṣaṇāyā gocaro lakṣyo na prayojanam | pratyakṣasya hi
               nīlaṃ viṣayaḥ | prakaṭatā saṃvittir vā phalam | avyabhicārāc ca lakṣyasaṃvit phalatvenoktā
               | evaṃ hy abhidhāyā api phalaṃ śabdasya ca vācakasya saṃvid eva phalam | tac ca vinā
               vyāpārān na sambhavati | na ca vyāpārasya vyāpāra iti śabdasyaivāsau vācyaḥ | lakṣaṇānvayavyatirekānuvidhānaṃ
               ca savyāpārasya phalasyeti tasyās tat kāryaṃ kāryaṃ ca phalam ucyate | kriyāntaraprāpyasya
               yāgaphalatvam iva vyañjanaśaktinirvartyasya prayojanasya lakṣaṇāphalatvam | nīlaviṣayasya
               pramāṇasya yathā nīlaniṣṭhaiva prakaṭatā saṃvid vā phalam tadval lakṣaṇāyās tadviṣayaniṣṭham
               eva prayojanam | tena dharmadharmibhāvaparikalpakaṃ nopayujyate vyāpārāntaram | tena
               siddham etal lakṣaṇāyā atirikto vyāpāraḥ samāśraṇīyaḥ ||
            </p>
            
         </div>
         
         
         <p id="MaŚvv_5ab">
            	nirūḍhā kācanānyā tu kāryā sā kācid anyathā |
             <span class="ref">MaŚvv_5ab</span></p>
         
         
         <div class="comm" id="d1e1078">
            	
            <p>anulomapratikūlādiśabdeṣu kācana sā vācyam arthaṃ parihṛtya lakṣya evārthe vācakavan
               nirūḍhā | aparā tu mukhyārthabādhanimittaprayojaneṣu satsu kartavyā |
            </p>
            
            	
            <p>
               	  raviṇā hṛtasaubhāgyas tuṣārāvṛtamaṇḍalaḥ |<br />
               	  niśvāsāndha ivādarśaś candramā na prakāśate ||
               	
            </p>
            
            	
            <p>ityādāv andhādiśabdeṣu anupapadyamānatvād vācyam atyantatiraskṛtam iti vicchāyatvasya
               lakṣitasyāsāmānyatvaṃ vyaṅgyam | tathā —
            </p>
            
            	
            <p>
               	  sa puruṣaḥ sa ca jīvati satkṛtaṃ <br />jagati yasya parākramasambhṛtam |<br />
               	  bhramati sūryakaraiḥ saha gām imām <br />abhinavoditapallavitaṃ yaśaḥ ||
               	
            </p>
            
            	
            <p>ityādau puruṣaśabdo 'nupayujyamānatvāl lakṣitasvagataparākramavattvādidharmavyaṅgyatadānantyasaṅkramitavācyaḥ
               | rephadvayānugatabhramarādiśabdābhidheyatve dvirephaśabdaḥ ṣaṭpade yathā prayujyate
               tathā kokilādau dvika ityādikā anyathā na prayojyāḥ |
            </p>
            
         </div>
         
         
         <p id="MaŚvv_5c">
            	uktānvaye ca sā paścāt
             <span class="ref">MaŚvv_5c</span></p>
         
         
         <div class="comm" id="d1e1118">
            	
            <p>ihānantyād vyabhicārāc ca vākyasya vākyārtha iva viśeṣarūpe padārthe padasya saṅketaḥ
               kartuṃ na pāryate iti sāmānya eva saṅketaḥ | ākāṅkṣāsannidhiyogyatāvaśāt sāmānyānām
               abhihitānāṃ satām anvaya iti padārthānāṃ vaiśiṣṭyam | evaṃ cāpadārtho 'pi vākyārthas
               tātparyaśaktyā pratipādyate | atra pakṣe pūrvam abhidhā tato 'nvayabādhe lakṣaṇā |
            </p>
            
         </div>
         
         
         <p id="MaŚvv_5d">
            	anvitoktau punaḥ puraḥ ||
             <span class="ref">MaŚvv_5d</span></p>
         
         
         <div class="comm" id="d1e1130">
            	
            <p>devadatta gām ānayetyady uttamavṛddhavākyaśravaṇān madhyamavṛddho viśiṣṭaṃ vyāpāraṃ
               karotīti dṛṣṭvā vyutpādyamāno nirvibhāge 'rthe nirvibhāgaṃ vākyaṃ vācakaṃ jānāti |
               tato yajñadatta gām ānayetyādivākyāntaraprayoge sati anvayavyatirekābhyāṃ niyatasya
               niyatārtham avasyatīti sāmānyāvacchādite viśiṣṭa eva padārthe padānāṃ saṅketa ity
               anvitānām eva satām abhidhānam iti viśiṣṭānāṃ padārthatā | atra pakṣe abhidhāyāḥ pura
               ādau lakṣaṇā, viśiṣṭasyaiva padārthatvāt |
            </p>
            
         </div>
         
         
         <p id="MaŚvv_6a1">
            	dvaye dvayam
             <span class="ref">MaŚvv_6a1</span></p>
         
         
         <div class="comm" id="d1e1143">
            	
            <p>padāpekṣayābhihitānvayaḥ vākyāpekṣayā tv anvitābhidhānam iti dvayapakṣe dvayam | abhidhāyāḥ
               paścāt purastāc ca sā |
            </p>
            
         </div>
         
         
         <p id="MaŚvv_6a2b">
            	akhaṇḍe tu vākyārthe nāsti satyataḥ |
             <span class="ref">MaŚvv_6a2b</span></p>
         
         
         <div class="comm" id="d1e1155">
            	
            <p>vākyam eva vākyārthasya vācakam | padeṣu varṇavad vākyeṣu hi padānām anarthakatvam
               | tataś ca lakṣaṇā nāsty eva | kaśābhidhānāt turagasya yathā preṣito 'ham anena dhāvana
               iti pratibhodeti tadvat pratibhāvaśād viśiṣtavākyāt pratipattir iti saiva vākyārthaḥ
               | asatyabhūtaprakṛtipratyayādikalpanavad avidyāpade padārthakalpanāyāṃ tūkteṣu pakṣeṣu
               trayaḥ pakṣāḥ | yaś ca sambandho lakṣaṇāyā nimittaṃ taṃ pañcavidham āhuḥ | yathoktaṃ
            </p>
            
            	
            <p>
               	  abhidheyena sambandhāt sādṛśyāt samavāyataḥ |<br />
               	  vaiparītyāt kriyāyogāl lakṣaṇā pañcadhā matā ||
               	
            </p>
            
            	
            <p>iti |</p>
            
            	
            <p>tatra dvirephādiśabdasya bhramarādiḥ śabdo 'bhidheyaḥ | tatsambandhāt tena ṣaṭpado
               lakṣyate iti abhidheyasambandhanimittatā | sādṛśyād yathā siṃho māṇavaka iti | yathā
               vā —
            </p>
            
            	
            <p>
               	  varṣe samasta evaikaḥ ślāghyaḥ ko 'py eṣa vāsaraḥ |<br />
               	  dinair mahattayānveyo yo na pūrvair na cāparaiḥ ||
               	
            </p>
            
            	
            <p>atra prakaraṇavaśād mahāpuruṣaḥ kaścil lakṣyate yasya kule pūrve bhāvino vā puruṣā
               na samānatvam upayānti | samavāyaḥ uktasambandhebhyo 'nyaḥ sambandhaḥ | tato yathā… [khaṇḍitaṃ pustakam atra] | sāmīpyād gaṅgāyāṃ ghoṣa iti | tathā sāhacaryāt chatriṇo yāntīti | atra hi chatrisāhacaryād
               achatrā apy evaṃ vyapadiśyante | vaiparītyād yathā kātare bhārgava iti | kriyāyogād
               yathā
            </p>
            
            	
            <p>
               	  pṛthur asi guṇaiḥ kīrtyā rāmo nalo bharato bhavān <br />mahati samare śatrughnas tvaṃ tathā janakaḥ sthiteḥ |<br />
               	  iti sucaritair mūrtiṃ bibhrat purātanabhūbhṛtāṃ <br />katham asi na māṃdhātā deva trilokavijayy api ||
               	
            </p>
            
            	
            <p>atrāśatrughne 'pi śatruhananakriyāyogāc chatrughnatvena vyapadeśaḥ |</p>
            
         </div>
         
         
         <p id="MaŚvv_6cdef">
            	prajñānairmalyavaidagdhyaprastāvādividhāyujaḥ |<br />
            	abhidhālakṣaṇāyogī vyaṅgyo 'rthaḥ prathito dhvaneḥ ||
             <span class="ref">MaŚvv_6cdef</span></p>
         
         
         <div class="comm" id="d1e1223">
            	
            <p>yathā saṃketena mukhyārthabādhāditritayena ca sahāyenābhidhāyako lakṣakaś ca yathā
               vā pakṣadharmānvayavyatirekasahagato vivakṣāyā anumāpakaḥ tathā pratibhānairmalyavidagdhaparicayaprakaraṇādijñānasāpekṣo
               vācako lakṣakaś ca vyaṅgyam arthaṃ dhvaniśabdo vyanakti | tatra vyaṅgyaḥ padaprakāśyo
               yathā
            </p>
            
            	
            <p>
               	  vāṇiaa hatthidantā kutto ahmāṇaṃ vagghakittī a |<br />
               	  jāva luliālaamuhī gharammi parisakkae suṇhā ||
               	
            </p>
            
            	
            <p>
               	  [vāṇijaka hastidantā kuto 'smākaṃ vyāghrakṛtayaś ca |<br />
               	  yāval lulitālakamukhī gṛhe parisaṃkrāmati snuṣā ||]
               	
            </p>
            
            	
            <p>vākyaprakāśyo yathā —</p>
            
            	
            <p>
               	  attā ettha ṇimajjai ettha ahaṃ diasaaṃ paloehi |<br />
               	  mā pahia rattiandhaa sejjāi maha ṇimajjahisi ||
               	
            </p>
            
            	
            <p>
               	  [śvaśrur atra nimajjati atrāhaṃ divasake pralokya | <br />
               	  mā pathika rātryandha śayyāyām āvayor nimaṅkṣyasi ||]
               	
            </p>
            
            	
            <p>atrābhidhānamūlaṃ vyañjanam | lakṣaṇāmūlaṃ yathā — niśvāsāndha ivādarśa ity udāhṛtam
               |
            </p>
            
            	
            <p>sa eva guṇabhūtaḥ padaprakāśyo yathā —</p>
            
            	
            <p>
               	  kartā dyūtacchalānāṃ jatumayaśaraṇādīpanaḥ so 'bhimānī <br />kṛṣnākeśottarīyavyapanayanapaṭuḥ pāṇḍavā yasya dāsāḥ |<br />
               	  rājā duḥśāsanāder gurur anujaśatasyāṅgarājasya mitraṃ <br />kvāste duryodhano 'sau kathayata na ruṣā draṣṭum abhyāgatau svaḥ ||
               	
            </p>
            
            	
            <p>atraite varākā dāsabhāvaṃ gatāḥ kiṃ kariṣyanti asmadekaśaraṇāḥ paribhaviṣyanti ityādi
               dyūtakāle bhavadbhiś cintitam āsīn nāsmakaṃ vismṛtam | tatra kācit pratikriyā nirvyūḍhā
               na kiṃ nirvyūḍhā ityādikaṃ tam artham abhivyajya sarvair eva kartā dyūtachalānām ityādibhir
               vācya evārthe viśramyate |
            </p>
            
            	
            <p>vākyaprakāśyo yathā —</p>
            
            	
            <p>
               	  vāṇīrakuḍaṅgoḍḍīṇasauṇikolāhalaṃ suṇantīe |<br />
               	  gharakammavāvaḍāe vahue sīanti aṅgāi ||
               	
            </p>
            
            	
            <p>
               	  [vānīrakuñjoḍḍīnaśakunikolāhalaṃ śṛṇvatyāḥ |<br />
               	  gṛhakarmavyāpṛtāyā vadhvāḥ sīdanty aṅgāni ||]
               	
            </p>
            
            	
            <p>atra dattasaṃketaḥ puruṣo vānīralatāgṛhaṃ praviṣṭa iti vyaṅgyam artham avagamayya
               vācyo 'rthaḥ svaprādhānyenāsti | na caivam abhidhāyā lakṣaṇāyā vā kaścid avasara iti
               bhinnam eva dhvananam |
            </p>
            
            	
            <p>nanu <q>yatparaḥ śabdaḥ sa śabdārtha</q> iti vyaṅgyābhimato 'pi tātparyāt katham na vācyaḥ | iha sarvāṇy eva kārakāṇi kārakatvāt
               savyāpārāṇīti sādhyāyamānāny ato bhūtabhavyasamuccāraṇe <q>bhūtaṃ bhavyāyopadiśyata</q> ity adagdhadahananyāyena yāvad avihitaṃ tāvad vidhīyate iti kvacit kārakapadārtho
               'pi viṣayo bhavati | yathā dadhnā juhoti payasā juhotīti | evaṃ hi pūrvo dhāvatīty
               aparārthe 'pi tātparyaṃ syāt | anvitaḥ padārtho 'bhihitānvaye anvitamātraṃ tv anvitābhidhāne
               | tatraiva saṃketopapatteḥ | anvitaviśeṣas tūbhayamate 'py avācya eva | evaṃ ca vācyatve
               kā vārttā vācyaviparītātmano vyaṅgyasya | na tu vyaṅgyam anumeyam iti śakyaṃ vaktum
               | na hi vācyavyaṅgyayoḥ pratibandhagrahe kiñcit pramāṇaṃ kramate | prakaraṇādisāmagrīm
               antareṇa hi na vyaṅgyam | na ca sā pramāṇagocarā | vyaṅgyavācināṃ tv adoṣaḥ | evaṃbhūtāyāṃ
               pramāṇair apratipannāyāṃ hi sāmagryām upapattim anapekṣyāpi samudayamānā pratītiḥ
               kena nihnotuṃ śakyata iti | siddham abhidhātātparyalakṣaṇāvyāpārātiriktaṃ dhvananam
               | etac cānyatra vistareṇa vicāritam iti saṃkṣepeṇehoktam iti śivam ||
            </p>
            
         </div>
         
         
         <p>iti nikhilavipaściccakravartiśrīrājānakamammaṭācāryaviracitaḥ <br />śabdavyāpāravicāraḥ samāptaḥ ||
         </p>
         
         
         
      </div>
   </body>
</html>